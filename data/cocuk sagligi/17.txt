Yeni Doğan Bebek Doktorları Şaşkına Çevirdi! Yayınlanan 3 ay önce açık 14 Nisan 2021 Tarafından Zeynep Ulukut 
Yeni Doğan Bebek Doktorları Şaşkına Çevirdi!
İngiltere'de yaşayan hamile kadın, saatlerce süren doğum sancısının ardından 6 kiloya yakın bir bebek dünyaya getirdi. Bebeği gören doktorlar şaşkına döndü. Ayrıntılar haberimizde!

21 yaşındaki Amber Cumberland, kızına hamileyken kocaman karnı ile dikkat çekiyordu. Hatta doktorlar, ultrasonda tek bebeğin görünmesine rağmen genç kadına 'gizli' bir ikiz gebelik olabileceğini söylemişlerdi.

Amber tek bir bebek dünyaya getirdi ama bebeğin kilosu neredeyse ortalamanın iki katıydı. 6 kiloya yakın bir ağırlıkta doğan bebek sezaryenle dünyaya gelirken onu anne karnından çıkarmak için iki cerrah birlikte çalıştı. Genç kadın, 24 saat süren zorlu doğumdan sonra kızı Emilia’yı kucağına aldı.

Amber doğum sonrası şöyle konuştu: “Doktorlar, ultrasonda sadece birini görebiliyor olsak da, çok büyük olduğu için hamilelik sırasında ikiz olduğunu düşünüyorlardı. Bunu o kadar çok duyduk ki içimde saklanan başka biri olduğuna gerçekten inanmaya başladık. Doğum gerçekleştiğinde tüm cerrahlar şaşkınlıkla birbirlerine bakıyorlar ve gülüyorlardı. Sadece bir bebek doğduğunu söylediler.”