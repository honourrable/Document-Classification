Çocuğuna Gereksiz Ameliyat Yaptırmakla Suçlanıyor! Yayınlanan 2 ay önce açık 01 Haziran 2021 Tarafından Alara Büşra Ergen 
Çocuğuna Gereksiz Ameliyat Yaptırmakla Suçlanıyor!
Afrika'dan bir çocuk evlat edinen kadının, günlüğüne "Ben acı konusunda takıntılı bir yalancıyım." yazdığı ortaya çıktı.

Amerikalı Sophie Hartman'ın Afrika ülkesi Zambiya'da evlat edindiği kızı iki yaşından beri 500'den fazla kez doktora götürdüğü ve pek çok ameliyata soktuğu öğrenildi. 6 yaşındaki çocuğa gereksiz ameliyatlar yaptırdığı gerekçesiyle Sophie Hartman hakkında dava açtı.

Savcılar, mahkeme belgelerinde 2017'de küçük kıza beslenme tüpü yerleştirildiğini, bir sene sonra da bağırsaklarını temizlemek için başka bir tüp konulduğunu bildirdi. 31 yaşındaki zanlının, doktorların tavsiyelerine karşı gelerek talihsiz kıza bacak desteği taktırdığı ve onu tekerlekli sandalyeye oturttuğu ifade edildi.


2019' doktorların, Hartman'ın iddia ettiği bazı semptomlar yüzünden daha fazla tıbbi işlem yapılması istemesinden şüphelenmesiyle olay ortaya çıktı. Yetkililer, C.H.'e gereksiz testlerin ve ameliyatların yapıldığını, boşuna ilaç kullandırtıldığını ve çocuğun güçsüzleştiğini kaydetti. Hazırlanan rapor, bu yılın şubat ayında Washington Eyaleti Çocuklar, Gençler ve Aileler Departmanı'na gönderildi.

Hartman, evlatlık kızının seyrek görülen alternan hemipleji adlı nörolojik çocukluk çağı hastalığından mustarip olduğunu iddia ediyordu. Küçük kız, hakkında soruşturma başlatılan Hartman'dan alındı. 16 gün boyunca gözlemlenen çocuğun sağlıklı olduğu anlaşıldı.


"Ben Acı Konusunda Takıntılı Bir Yalancıyım!"

Hartman'ın günlüğünü inceleyen polis ekipleri, geçmişte menenjit gibi bazı hastalıklara yakalandığı yönünde yalan söylediğini yazdığını açıkladı. Günlükte "Ben acı konusunda takıntılı bir yalancıyım/abartıcıyım." yazdığı da bildirildi.

Zanlının 2019 yılında kızı adına bağış topladığı ve Bir Dilek Tut Derneği'nin çocuğun bir isteğini yerine getirdiği öğrenildi. Olay hakkında açıklama yapan dernek, dehşete düştüğünü bildirdi ve "Bu sorunun bir an önce çocuğun yararına olacak şekilde çözülmesini umuyoruz." ifadesini kullandı.

Bu iddiaların aksine, çocuğun hastalığını birden fazla doktor teşhis etti. Tanı, doktorların yaptığı bağımsız muayenelere, çocuk hastanelerinin doktorlarıyla hemşirelerinin gözlemlerine ve test sonuçlarına dayanıyor.