Yaşını Doldurmamış Bebeklere Neden Bal Verilmemelidir? Yayınlanan 2 ay önce açık 12 Mayıs 2021 Tarafından Zeynep Ulukut 
Yaşını Doldurmamış Bebeklere Neden Bal Verilmemelidir?
Bebekler ik 6 ay boyunca kesinlikle anne sütü ile beslenmelidir. Sadece bal değil herhangi bir gıda verilmemelidir bu dönemde. Anne sütü bu aylarda fiziksel gelişim için çok önemlidir. 6 ay sonrasında ise yavaş yavaş ek gıdaya geçiş başlayabilir. İşte bu aşama çok önemli, ek gıdaya geçmek demek bebeğinize her besini verebilirsiniz anlamına gelmiyor.

Bu dönemde özellikle de bal asla vermemelisiniz. Çünkü arılar bal yaptığı esnada çiçeklerdeki clostridium botalium adlı sporları/bakterileri bala bırakır. Bebeğinizin bağışıklığı henüz çok savunmasız olduğu için bal yediği takdirde bu bakteriler nedeniyle zehirlenme yaşama ihtimali de yüksektir.


Bu bakteriler sinir sistemine zarar vermektedir ve ölüme bile neden olabilmektedir. Yetişkinlerde zehirlenmeyi önleyecek sistem daha gelişmiş olduğu için bu bakteriler zarar veremeyecek boyuttadır. Bebeklerde ise kol-bacak ve boyun kaslarında gevşekliğe neden olur; bebek, kafasını taşıyamaz. Karın bölgesinde şişme ve kabızlık da görülür. Ağlamasında zayıflama ve hırıltılar görürseniz mutlaka doktora başvurmalısınız. Tedavi süreci 1 ayı bulabilir.


Bal dışında da vermemeniz gereken bazı gıdalar bulunuyor. Yumurta beyazı, kakao, kivi, çilek, çikolata da bebeğinizi olumsuz etkileyebilir ve alerji oluşumuna zemin hazırlayabilir. Ebeveyn olarak bu dönemde daha bilinçli ve titiz davranmanızda fayda var.