Çocukluk Çağı Obezitesinin Artışındaki Temel Faktör Yayınlanan 2 ay önce açık 03 Haziran 2021 Tarafından Alara Büşra Ergen 
Çocukluk Çağı Obezitesinin Artışındaki Temel Faktör
Aşırı kilo alımı, tüketim alışkanlıklarıyla mı yakılan kalori miktarıyla mı ilgilidir?

Baylor Üniversitesi'nin Küresel Obezite Salgını hakkında fikir veren bir araştırması, tüketimdeki farklılıklar ve günlük yakılan kalori miktarındaki farklılıkların yerli Amazon çocuklarının vücut yağlarıyla ne kadar ilişkili olduğunu göstermiştir. Baylor Üniversitesi’nde araştırma başyazarı olan Yardımcı Doçent Samuel Urlacher, çocukluk çağı obezitesinin gelişiminde düşük enerji harcamasına karşı kötü beslenmenin öneminin belirsizliğini koruduğunu belirtmiştir. Urlacher, altın standart enerji harcaması ölçümlerini kullanarak Amazon'daki kırsal alanda yaşayan bahçıvan çocukların her gün, şehirlerindeki daha şişman akranları ile harcanan toplam kalori miktarının aynı olduğunu ve Amerika Birleşik Devletleri'nde yaşayan çocuklarla aynı sayıda kalori harcadıklarını bildirmiştir. Ayrıca Urlacher, alışılmış fiziksel aktivite ve bağışıklık aktivitesi gibi şeylerin çeşitliliğinin, örnek verilen diğer çocukların günlük enerji harcamaları üzerinde tespit edilebilir bir etkisi olmadığını belirtmiştir.


Urlacher, tek başına bu ilk sonucun, çocukların farklı yaşam tarzları ve çevrelerdeki günlük enerji harcamalarında görece istikrar bulduklarını doğrulamak açısından heyecanlı olduğunu ifade etmiştir. Urlacher, ancak çalışmalarının daha da ileri gittiğini belirtmiş, bunun daha yüksek kalorili pazar yemekleri yiyen ancak her gün daha az kalori harcayanların değil, Amazon çocuklarının daha fazla vücut yağına sahip olduğunu gösterdiğini söylemiştir.

Son olarak Urlacher, bu bulgularla birlikte, özellikle düşük ve orta gelirli ülkelerde hızlı kentleşme ve pazar entegrasyonu bağlamında, diyetteki değişikliğin çocuk obezitesinde küresel yükselişe neden olan baskın faktör olduğu görüşünü desteklemekte olduğunu vurgulamıştır. NCD Risk Faktörü İşbirliğine göre, okul çağındaki çocuklar ve ergenler arasında küresel aşırı kilolu olma/obezite oranı 1975'te %4'ten 2016 itibariyle %18'e yükselmiştir. Bilim insanları, bunun büyük bir küresel sağlık krizini yansıttığına dikkat çekmişlerdir. Fazla kilolu/obez çocukların yaşam süresi genellikle normalden daha azdır. Tip 2 diyabet ve kalp hastalığı dahil olmak üzere bulaşıcı olmayan hastalıklara yakalanma riskleri de daha yüksektir.

 

Çift Etiketli Su Kararlı İzotop İzleme Yöntemi

Urlacher ve yardımcı araştırmacılar, erken pazar entegrasyonu ve aşırı kilolu/obeziteye geçiş sırasında okul çağındaki çocukların diyetlerini ve enerji harcamalarını araştırmak için Amazon Ekvador'daki 43 kırsal ve şehir çevresindeki 34 Shuar çocuğu arasında veri topladıklarını bildirmişlerdir. Bilim insanları, kırsal çalışma örneğindeki çocukların coğrafi olarak izole bir bölgede yaşadıklarını ve ağırlıklı olarak avcılık, balıkçılık, yiyecek arama ve küçük ölçekli bahçeciliğe dayalı geçim temelli bir yaşam tarzına sahip olduklarını belirtmişlerdir. Buna karşılık, kent çevresi çalışma örneğindeki çocukların yollara, hastaneye, mağazalara, restoranlara ve diğer pazar olanaklarına erişimi olan bölgesel bir pazar merkezinde yaşadıkları bildirilmiştir. Haneler arasında pazar entegrasyonundaki farklılığı ölçmek için araştırmacılar, gelir ve akan suya erişim gibi şeyler hakkında bilgi topladıklarını ayrıca giyilebilir cihazlar kullanarak çocukların fiziksel aktivitesini ve minimal invaziv parmakla kan örneklerinde biyobelirteçleri ölçerek bağışıklık aktivitesine bakmışlardır. En önemlisi araştırmacılar; katılımcı dostu, altın standart teknikleri kullanarak Çift Etiketli Su Kararlı İzotop İzleme yöntemiyle çocukların günlük enerji harcamalarını dinlenirkenki enerji harcamalarını ölçtüklerini bildirmişlerdir.


Çalışmanın sonuçları, çocukların vücut yağlarının günlük enerji harcamasıyla değil; pazar gıdalarının tüketimindeki farklılıklarla ilgili olduğunu göstermiştir. Urlacher, piyasa entegrasyonunun ölçülen günlük enerji harcamaları üzerinde hiçbir etkisinin bulunmadığına dair bulguların, yetişkinler ve bebekler arasındaki önceki raporlarla tutarlı olduğunu belirtmiştir. Son olarak Urlacher bulguların, yetersiz beslenmenin çocukluk çağı obezitesinin gelişiminin altında yatan en önemli faktör olduğunu işaret ettiğini söylemiştir.