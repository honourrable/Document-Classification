Güney Afrikalı Kadın Onuz Doğurdu! Yayınlanan bir ay önce açık 10 Haziran 2021 Tarafından Alara Büşra Ergen 
Güney Afrikalı Kadın Onuz Doğurdu!
Yeni Dünya Rekoru: Güney Afrikalı bir kadın, 10 bebek doğurdu! Ayrıntılar haberimizde!

Gosiame Thamara Sithole’un kocası, yapılan ultrasonlarda sadece sekiz tanesini görebilmelerinin ardından 10 bebek doğunca hayrete düştüklerini söylüyor

Kimliğinin açıklanmasını istemeyen bir aile üyesi ise Sithole’un, beşi normal doğum ve 5’i sezaryen olmak üzere 10 bebeği olduğunu söyledi. Guinness Dünya Rekorları, Sithole’u araştırdıklarını söyledi. 2009’da ABD’de sekiz bebeği olan bir kadın, bir doğumda en çok çocuk doğuran Guinness Dünya Rekorunu elinde tutuyor. Geçen ay, Mali’den 25 yaşındaki Halima Cissé, Fas’taki bir klinikte iyi durumda olduğu bildirilen dokuz bebek doğurdu.

BBC Afrika’nın sağlık muhabiri Rhoda Odhiambo, çok sayıda bebeği içeren gebeliklerin çoğunun, erken doğumla sona erdiğini söylüyor.

Üçten fazla bebeği içeren çoklu doğumların nadir görülmesiyle beraber, genellikle doğurganlık tedavilerinin sonucudur ancak bu durumda çift, annenin doğal gebe kaldığını söylüyor.

Dualar ve uykusuz geceler

37 yaşındaki Bayan Sithole, 6 yıl önce de ikiz doğurmuştu. Bir ay önce Pretoria News’e konuşan Bayan Sithole, hamileliğinin başlangıçta zor olduğunu ve sağlıklı bir doğum için çok dua ettiğini, uykusuz geceleri nasıl atlatacağı konusunda endişelendiğini söyledi. “Rahime nasıl sığacaklar? Hayatta kalacaklar mı?” diye sorarken, doktorlar rahminin genişlediğini söylediler.

Sekiz fetüs olduğu taşıdığı düşünülürken, Bayan Sithole bacak ağrıları çekiyordu ve doktorlar sekiz fetüsten ikisinin “yanlış tüpte” olduğunu söylediler. O zamanlar gazeteye verdiği bir demeçte, “Bu düzeldi ve o zamandan beri iyiyim. Çocuklarımın doğumu için sabırsızlanıyorum” dedi. Kocası da çok mutlu olduğunu söyledi ve “Tanrı’nın seçilmiş çocuklarından biri gibi hissetti. Bu hayran kaldığım bir mucize”.