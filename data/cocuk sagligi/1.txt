Makatı Kapalı Doğan Çocuk İyileşti! Yayınlanan 19 gün önce açık 02 Temmuz 2021 Tarafından Zeynep Ulukut 
Makatı Kapalı Doğan Çocuk İyileşti!
Kazakistanlı Alikhan, 4 bin doğumda bir görülen bir hastalıkla dünyaya geldi. Ayrıntılar haberimizde!

Alikhah Akmollayev’in ailesi, çocuklarının kakasını yapamadığını fark edince hastaneye başvurdu. Doktorlar, Alikhan’ın anüsünün kapalı olduğunu fark etti. Ameliyat edilen çocuğun bazı şikayetleri devam etti.

Küçük çocuğun idrar kanallı ile makat arasındaki bağlantı ayrılmaması nedeniyle bitmeyen karın karıları, kabızlık ve karnında oluşan yoğun şişlik giderek arttı. Son olarak idrarından kakası gelen çocuğun ailesi, panikle doktor aramaya başladı. 

Türkiye’ye gelen aile, İstanbul’da Emsey Hospital Çocuk Cerrahi Uzmanı Prof. Dr. Mevlit Korkmaz’a başvurdu. Operasyona alınan 2 yaşındaki çocuk sağlığına kavuştu. Prof. Dr. Mevlit Korkmaz, “Bağırsağı ile idrar kanalı arasındaki bağlantıyı ayırdık, poposunun ameliyatı tekrar yapıldı ve idrar kanalının onarımı gerçekleştirildi. Şu anda her şey yolunda çişini ve kakasını rahat yapıyor. Tedavi süreci tamamlandı” diye konuştu.

Makatı kapalı olarak doğan erkek çocuklarda bağırsağın son kısmı cilde çok yakın değilse, idrar yolları veya mesaneye fistül şeklinde bağlantılı olacağını söyleyen Prof. Dr. Korkmaz ‘’Makatı kapalı olarak doğan çocuklarda önce muayene ve görüntüleme ile bağırsağın son kısmının seviyesi belirlenir, eğer alçak yani cilde yakın değilse idrar kanalı ile barsağın son kısmı arasında bağlantı, fistül araştırılmalıdır ve bu hastalarda kolostomi açılarak fistül onarımı ve makat bölgesi ameliyatı yapılmaktadır. Ameliyatta iyi cerrahi uygulama ile anüs oluşturulurken kas stimülatörü ile kaka tutma mekanizmasının kasları tespit edilerek en uygun yere rahat gelecek şekilde yerleştirilmelidir. Anüsün olması gereken yere yakın sonlandığı ve alçak tipte ise tek seans anoplasti ameliyatı yeterli bir işlemdir” dedi.