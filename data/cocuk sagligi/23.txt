Babanın Genlerinin İşareti: Kız mı Erkek mi? Yayınlanan bir ay önce açık 07 Haziran 2021 Tarafından Alara Büşra Ergen 
Babanın Genlerinin İşareti: Kız mı Erkek mi?
Bu araştırma, anne baba adaylarının oğulları mı yoksa kızları mı olacağını öğrenmelerine yardımcı olacak. Ayrıntılar haberimizde!

Araştırmacı Corry Gellatly’nin çalışması; doğacak çocukların erkek veya kız olma olasılığının, erkeklerin ebeveynlerinden aldıkları gene bağlı olduğunu göstermiştir. Bu, çok erkek kardeşi olan bir erkeğin erkek çocuk sahibi olma olasılığının yüksek olduğu anlamına gelirken, çok sayıda kız kardeşi olan bir erkeğin de kız çocuğu sahibi olma olasılığının yüksek olduğunu gösterir.

Bulgular, Kuzey Amerika ve Avrupa’dan 1600’e kadar uzanan ve 556.387 kişi hakkında bilgi içeren, 927 aile ağacının araştırılmasından oluşuyor. “Aile ağacı araştırması, erkek veya kız çocuk sahibi olma olasılığınızın kalıtsal olduğunu gösterdi. Artık erkeklerin daha fazla erkek kardeşi varsa erkek çocuk, daha fazla kız kardeşi varsa kız çocuk sahibi olma olasılığının daha yüksek olduğunu biliyoruz. Ancak, kadınlarda bunu tahmin edemezsiniz,” diye açıklıyor Bay Gellatly.

Erkekler, spermlerinin X veya Y kromozomu taşıyıp taşımadığına bağlı olarak bebeğin cinsiyetini belirler. Bir X kromozomu annenin X kromozomu ile birleşerek kız (XX), bir Y kromozomu anneninki ile birleşerek erkek (XY) oluşturur.


Newcastle Üniversitesi araştırması, erkeğin sperminde bulunan fakat henüz keşfedilememiş bir genin; çocuklarının cinsiyetini etkileyen kromozomları kontrol ettiğini ileri sürüyor. Yani, daha fazla X spermi olan erkeklerin sayısı, daha fazla Y spermi olan erkeklerin sayısına kıyasla; doğan çocukların cinsiyet oranını etkiler.
Erkek mi Kız mı?

Bir gen, her bir ebeveynden gelen ve alel olarak bilinen iki kısımdan oluşur. Bay Gellatly makalesinde, erkeklerin iki farklı alel türü taşımasının muhtemel olduğunu ve bunun da X ve Y sperm oranını kontrol eden bir gende üç olası kombinasyonla sonuçlandığını gösteriyor;

mm olarak bilinen ilk kombinasyona sahip erkekler daha fazla Y spermi üretir ve daha fazla erkek çocuk sahibi olur.
Mf olarak bilinen ikincisi, kabaca eşit sayıda X ve Y spermi üretir ve yaklaşık olarak eşit sayıda oğulları ve kızları olur.
Üçüncüsü, ff olarak bilinen daha fazla X spermi üretir ve daha fazla kızı olur.
“Her iki ebeveynden de aktarılan ve bazı erkeklerin daha fazla erkek, bazılarının daha fazla kız çocuğu olmasına neden olan gen, bir popülasyonda erkek ve kadın sayısının kabaca dengeli olmasının nedenini açıklayabilir. Örneğin, popülasyonda çok fazla erkek varsa, dişiler daha kolay bir eş bulacak. Bu nedenle daha fazla kızı olan erkekler daha fazla genlerini aktaracak ve sonraki nesillerde daha fazla dişinin doğmasına neden olacak” diyor Newcastle Üniversitesi araştırmacısı. Bay Gellatly.