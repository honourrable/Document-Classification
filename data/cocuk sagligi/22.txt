Etkili Dinlemeyle Çocuklarınıza Güven Verin Yayınlanan bir ay önce açık 08 Haziran 2021 Tarafından Alara Büşra Ergen 
Etkili Dinlemeyle Çocuklarınıza Güven Verin
Etkili dinleme yöntemini kullanan ebeveynlerin çocukları; ailelerine daha çok güveniyor. Ayrıntılar haberimizde!

Yeni bir çalışmaya göre, göz teması, baş sallama gibi etkili dinleme tekniklerini kullanan ebeveynlerin çocukları, aileleriyle duygularını paylaşırken daha rahat oluyor.

Reading Üniversitesi ve Hayfa araştırmacıları, 13 ila 16 yaşındaki 1001 kişiden; ebeveyn ve genç arasındaki zor bir durum hakkında, ebeveynin farklı beden dili ve farklı dinleme davranışlarını uyguladığı konuşmaları izlemelerini istedi. Ebeveynin gözle görülür şekilde dikkatli olduğu versiyonları izleyen araştırmacılar, gençlerin kendilerini daha iyi hissedeceklerini ve gelecekte duygularını ebeveynlerine tekrar açma olasılıklarının daha yüksek olacağını belirttiler.


Dinleme kalitesini diğer ebeveyn tekniklerinden ayrı olarak inceleyen ilk çalışma; dinlerken daha fazla ilgili olmanın, gençlerin kendilerini daha özgün ve ebeveynleriyle bağlantılı hissetmelerini sağladığını ortaya koydu.
Araştırmayı birlikte yöneten Reading Üniversitesi’nde klinik ve sosyal psikoloji alanında doçent olan Dr Netta Weinstein şunları söyledi: “Hepimiz, birini dinlemenin, onlara güven vermenin ve bir bağlantı kurmanın etkili bir yolu olduğunu biliyoruz. Ancak, şimdiye kadar bu dinlemenin kalitesi ve yarattığı fark üzerine çok az düşünülmüştü.” “Bu çalışma, ebeveyn-genç ilişkilerinde, bir gence dürüstlüklerinden dolayı değer verildiğini ve takdir edildiğini gösterirken sessizce dinlemenin, onların açılma istekleri üzerinde güçlü bir etkisi olduğunu gösteriyor.”

Deneysel Çocuk Psikolojisi Dergisi’nde yayınlanan çalışma için, erkek ve kız ergenlerin kabaca eşit bir bölümü işe alındı. Ekip, aktif dinlemenin tüm katılımcılar arasında eşit derecede önemli olduğunu buldu. İlk görüntülü konuşma senaryosu, annesine vaping denediğini ve utandığını itiraf eden genç bir çocuğu tasvir etti. İkincisinde annesine, vape’yi reddettikten sonra akranları tarafından reddedildiğini ve incindiğini söyledi. Her video senaryosunun ebeveynin dikkatle dinlediği ve dikkati dağılmış göründüğü, daha az göz teması kullandığı bir versiyonu vardı. Dr.Weinstein dedi ki: “Bu kadar büyük bir katılımcı grubuyla, aktif dinlemenin bu ergenlik yıllarında evrensel olarak faydalı olduğunu görmek güven verici.”


“Çalışmanın gençlerin refahı için de bazı önemli sonuçları var. Katılımcılar, videolarda gözlemlenen iyi dinleme modelinin daha iyi  bir refaha yol açacağını söylediler. Beklentilerin ne sıklıkla gerçekleri karşıladığını bilmesek de, aktif dinlemenin işe yaradığı aşikar. Gençler için iyi bir sonuca yol açması, test ettiğimiz daha pasif tarzdan daha olasıdır.”