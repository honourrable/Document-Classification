Helikopter Ebeveyn! Yayınlanan 2 ay önce açık 22 Mayıs 2021 Tarafından Alara Büşra Ergen 
Helikopter Ebeveyn!
Uzmanlar, ebeveynleri çocuklarına karşı aşırı kontrolcü davranmamaları konusunda uyarıyor. Ayrıntılar haberimizde!

Aile ve Sosyal Hizmetler Bakanlığı, anne babalara " Helikopter ebeveyn olmamak için çocukların sorumluluk almalarına izin verin!" çağrısında bulundu. "Helikopter ebeveyn" kavramı aşırı ilgili, kontrolcü, çocuklarının sorumluluklarını üstlenen ve endişeli anne babalar için kullanılıyor. Uzmanlar da bu şekilde büyütülen çocukların ilerde yaşayabileceği sorunlara dikkat çekti.


Bakanlık, helikopter ebeveynlikten kaçınma önerilerini sıraladı ve "Çocuklarınızın kendileri için küçük kararlar vermelerine, sorumluluk almalarına, duygularını kendi sözleriyle anlatmalarına izin verin." önerisinde bulundu.

Çocuk Gelişme Uzmanı Emine Ergün, "Helikopter ebeveyn, çocuğuyla ilgili herhangi bir acil durum olduğunda sorun yaşadığında hemen devreye giren ebeveynleri tanımlamak için kullanılan bir kavram. Çocuğun illa sorun yaşaması da şart değil. Kavram, herhangi sorun yaşamasın diye sürekli bir kontrol etme durumunu da kapsar. Bu çocuk ilkokul, ortaokul ve lise dönemine kadar bu tutumla geldiyse iki temel ihtimal vardır. Birincisi, artık hayatının başkası tarafından planlanmasına risklerin başkalarınca bertaraf edilmesine alışmıştır. İkincisi "Ben karar vermek istiyorum, karışmayın bana!" gibi tepkiler göstermesidir. Herhangi bir sorun yaşadığında onun için çözmeyin nasıl bir yaklaşım sergileyeceğini sorun. Çocukla birlikte oturun beyin fırtınası yapın." diyor.

