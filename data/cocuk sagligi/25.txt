Hatalı Yatırma Bebeklerin Ölmesine Neden Oluyor! Yayınlanan 2 ay önce açık 14 Mayıs 2021 Tarafından Zeynep Ulukut 
Hatalı Yatırma Bebeklerin Ölmesine Neden Oluyor!
Yatak düzeni ve bebeklerin yatış şeklinde yapılan hatalar binlerce bebeğin ölümüne sebep oluyor. Neler yapılmalı? Ayrıntılar haberimizde!

Amerikan Sağlık Otoritesi Hastalık Kontrol ve Önleme Merkezi (CDC), bebekleri hatalı şekilde yatırmanın hala ölümlerinde en önemli nedeni teşkil ettiğini açıkladı.

Pediatrics dergisinde yayınlanan çalışma, 2011'den 2017'ye kadar 4 bin 929 ani bebek ölümü (SUID - Sudden Infant Death) vakasından verileri analiz etti. 4 aylık ve daha küçük bebeklerin, battaniyelerin, yastıkların, beşik tamponlarının, doldurulmuş hayvanların ve bazı uyku yüzeylerinin arasında kazara boğulduğu ortaya çıktı.

Araştırmada analiz edilen ölümlerden sadece yüzde 1'inin herhangi bir yatak veya diğer güvenli olmayan uyku şekilleri ile açıklanamadığı belirtildi. Yüzde 27'lik bir kısım için de etkenlere ilişkin yetersiz bilgi nedeniyle belirlenemediği not düşüldü.

Uzmanlar, bebeğin güvenliği için uyuma ve diğer aktivitelere ilişkin, ebeveyn adaylarına bebek doğduktan sonra değil önce bilgi ve eğitim verilmesi gerektiğini söylüyor.


Ne Yapılmalı?

Bebeklerin güvenli şekilde uyuması için sırt üstü yatırılmaları, üzerinde yattıkları matrisin bebeklere özel nefes almayı mümkün kılan türde olması, beşiğin içine tüylü ve doldurulmuş yumuşak nesnelerin, oyuncakların konmaması tavsiye ediliyor. Ayrıca bebeğin üzerine bir şeyler örtmek yerine bebeğe uyku tulumu giydirilmesinin daha güvenli olduğu belirtiliyor.

Yeni ebeveynlere de bebeklerini en az 6 ay boyunca kendi yatak odalarında, mümkünse başuçlarında yatırmalarının en doğru yöntem olacağı hatırlatılıyor.

