Britney Spears'ın Akıl Sağlığı Yerinde Mi? Yayınlanan 2 ay önce açık 07 Mayıs 2021 Tarafından Zeynep Ulukut 
Britney Spears'ın Akıl Sağlığı Yerinde Mi?
Demans hastalığı ve vasilik tartışmaları ile yaşanan gelişmeler haberimizde!

Britney Spears'ın mal varlığı, kariyeri, alacağı bütün kararlar psikolojik sorunları olduğu gerekçesiyle babası tarafından kontrol ediliyor. Peki Britney gerçekten kendi kararlarını veremeyecek durumda mı?

ABD’de akıl hastalığı ya da demans gibi problemleri olan ve kendi kararlarını veremeyen insanlar için mahkemeler, onlar adına bir vasiye yetki verebiliyor. Dünyaca ünlü pop yıldızı Britney Spears’de vasiye tabi tutulan kişilerden biri.

Kameraların Önünde Kriz Geçirdi

Britney Spears, 2004 yılında evlendiği dansçı Kevin Federline ile 2006 sonunda boşandı. Ardından da iki çocuğunun velayeti Federline'e verildi. 2007 yılı itibarıyla de Spears için işler yolunda gitmedi ve pek çoğu kameraların önünde gerçekleşen krizler yaşandı. Çocuklarını polise teslim etmeyi reddeden Spears psikiyatrik tedavi altına alındı.


Tüm bu yaşananların ardından 2008 yılında pop yıldızının kişisel serveti ve kariyeriyle ilgili karar veremediği gerekçesi ile babasına vasilik yetkisi verildi.

Zaman zaman tekrar psikolojik problemleri nükseden Spears, 2019 yılında tekrardan psikiyatri servisine yatırıldı. Spears’ın ‘demans’ hastalığından muzdarip olduğu iddia ediliyor.

Demas Hastalığı Nedir?

Demans hastalığı, beyin hücrelerinin zarar görmesinden kaynaklanır. Bu hasar, beyin hücrelerinin birbirleriyle iletişim kurma yeteneklerini engeller. Beyin hücreleri normal şekilde iletişim kuramadığında, düşünme, davranış ve duygular etkilenebilir. Demans, farklı hastalıklara bağlı olarak ortaya çıkabilir. Halk arasında bu rahatsızlık bunama olarak adlandırılır.


#FreeBritney Akımı Nedir?

Britney Spears hayranları tarafından sosyal medyada #FreeBritney kampanyası başlatıldı. #FreeBritney kampanyası 2009 yılına kadar uzanıyor. Spears'ın 2019'da tekrardan psikiyatrik tedavi görmesinin ardından kampanya yeniden öne çıktı. #FreeBritney kampanyacıları, vasiliğin son bulması için binlerce imza ile Beyaz Saray'a mektup bile gönderdi.