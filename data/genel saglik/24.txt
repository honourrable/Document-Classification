Buz Yeme Hastalığı Olarak Bilinen İlginç Bir Sendrom: Pagofaji Yayınlanan 3 ay önce açık 05 Mayıs 2021 Tarafından Zeynep Ulukut 
Buz Yeme Hastalığı Olarak Bilinen İlginç Bir Sendrom: Pagofaji
Pagofaji bir pika şeklidir. Pika, insanların gıda dışı ürünleri düzenli olarak  tükettiği bir yeme bozukluğudur. Pagofajili insanların tükettikleri gıda dışı madde ise buzdur. Bu yeme bozukluğuna sahip kişiler buz küpü, kar yiyip buzlu içecekler içebilmektedirler. Kimi vakalarda bir kişinin günde 30 adet buz küpü yediği görülmüştür.

Buna tam olarak neyin sebep olduğu belirsiz olsa da altta yatan sebebin besin eksiklikleri olabileceği düşünülüyor. Kesin nedenleri belirsiz olsa da araştırmacıların çeşitli hipotezleri bulunuyor. Olası nedenlerden biri demir eksikliği anemisidir. Yapılan bir çalışmada, araştırmacılar demir eksikliği anemisi olan 81 kişiyle yeme alışkanlıkları hakkında görüştü ve bu kişilerin %16'sında pagofajiye rastlandı. Kalsiyum eksikliği de pagofajiye veya diğer pika formlarına yol açabilir. Bununla birlikte, bu teorinin pagofajiyi açıklayıp açıklayamayacağı belirsizdir, çünkü buz çok az mikro besin içerir. Buzda kalori yoktur, ancak pagofaji dışında yeme bozukluğu olan bazı insanlar, kalori alımını artırmadan açlığı azaltmanın bir yolu olarak buz yiyebilir. Bu alışkanlığın zamanla daha kompulsif pagofajiye dönüşmesi mümkündür.

Yukarıda bahsettiğimiz vaka çalışmasında bir kadın, pagofajisinin ders verdiği oğlunun çok önemli sınavlara girmek üzereyken başladığını bildirdi. Antidepresanlar, oğlunun eğitimine ilişkin stres ve endişesi olan kadının pagofajisini iyileştirdi.

Bu bozukluk genellikle şu semptomlara yol açabilir: yorgunluk, soluk cilt, kırılgan tırnaklar, dilin şişmesi, göğüs ağrısı, onsantrasyon zorluğu, baş dönmesi, zayıflık, başağrıları, soğuk eller ve ayaklar, uyuşma, kramplar, kaygı

Durum nadir olduğundan, konuyla ilgili az sayıda çalışma bulunuyor. Pika ve pagofajinin nedenlerini belirlemek için daha fazla araştırma ihtiyaç var.