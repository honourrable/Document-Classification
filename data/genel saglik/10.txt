5 Adımda Aşırı Düşünmeyi Durdurun! Yayınlanan 2 ay önce açık 06 Haziran 2021 Tarafından Alara Büşra Ergen 
5 Adımda Aşırı Düşünmeyi Durdurun!
Aşırı düşünenler; bunu durdurup kendinizi özgürleştirmenin zamanı geldi! Ayrıntılar haberimizde!

Aşırı düşünme, günün veya gecenin herhangi bir saatinde olabilir ve insanları kararsızlık içinde kıvrandırır.  Teksas’taki KLS  Danışmanlık Hizmetleri’nin psikoloğu ve sahibi Kimber Shelton, insanların kendi düşüncelerine hapsolma sebebinin genellikle, mükemmeliyetçilik veya bir durumu kontrol altında tutmanın yolunu aramak olduğunu söyledi. “Her açıyı anlamak ve ne olacağını kontrol edebilmek istiyoruz sonucunda da bu aşırı düşünme sürecine sıkışıp kalıyoruz” dedi.

Shelton, insanlar fazla düşündüklerinde düşüncelerinin daireler çizmeye başladığını ve bir sonuca varamadıklarını söyledi. Utanç verici geçmiş olaylarla ilgili düşünceler de insanları rahatsız edebilir ve olayları kafalarında tekrar tekrar oynatmalarına neden olabilir, diye ekledi.

New York Garden City’deki Adelphi Üniversitesi’nde Gordon F. Derner İleri Psikolojik Araştırmalar Enstitüsü’nde psikolog ve kıdemli yardımcı öğretim üyesi olan Deborah Serani, aşırı düşünenlerin asıl soruna öncelik veremediklerini ve sorunların kontrolleri altında olduğunu anlamakta zorlandıklarını söyledi.


Aşırı düşünme döngüsü nasıl kırılır?
Serani, sonsuz aşırı düşünme döngüsünden kaçmak için beş adımlı bir süreç oluşturdu.

Birinci adım: İlk adım, fazla düşündüğünüzü farkına varmaktır, dedi. Çevrenizdeki insanlar bunu size gösterecektir. Bunu duymak rahatsız edici olsa da bunu kendi içinizde nasıl fark edeceğinizi öğrenmenize yardımcı olur. Aşırı düşünürken avuçlar terler ve kalp daha hızlı atmaya başlar.

İkinci adım: Bir sonraki adım, bir adım geri atmak ve ne hakkında fazla düşündüğünüze ve üzerinde herhangi bir kontrolünüz olup olmadığına dair bir bakış açısı kazanmaktır. “Kontrolümün ötesinde bir şey mi düşünüyorum, yoksa kontrol edebileceğim bir şey mi?”

Kontrol edemediğiniz bir şeyse, kendinize ”  gerçekten değiştirebileceğim şeye öncelik vermeliyim” ve ”bu benim değiştirme yeteneğimin ötesindedir” diyebilirsiniz.

Üçüncü adım: Durum kontrolünüz altındaysa, üçüncü adım anda olduğunu hatırlamak ve tekil sorunu izole etmektir.

Dördüncü adım: Bir sorunu belirledikten sonraki adım, kendinize sorunu çözmek için ne kadar süre tanıyacağınız konusunda bir zaman sınırı belirlemektir. Eldeki sorunu çözmek için üretken olup, sorunlu konulara kaymamak önemlidir. Örneğin, trafiğe takılırsanız ve bir randevuya geç kalacaksanız; problemi çözecek alternatif yollar arayarak buluştuğunuz kişiyi arayıp geç kalacağınızı haber verebilirsiniz. Bunun yanı sıra derin nefes alarak radyo dinleme gibi aktivitelerle kafanızı dağıtabilirsiniz.

Beşinci adım: Son adım, tamamen çözemeseniz bile probleminizi çözmek için attığınız bebek adımlarını tanımaktır. Fazla düşündüğünüzü ve sorunu çözmeye çalıştığınızı fark ettiğiniz için bunu kutlayacaksınız. Birçok insan bu yöntemi uygulamalarının ilk birkaç seferinde başarılı olamayabilir. Bu gayet normaldir, durmadan devam edin!