Hangi Yiyecekler Sivilce Yapar? Yayınlanan 3 ay önce açık 08 Nisan 2021 Tarafından Zeynep Ulukut 
Hangi Yiyecekler Sivilce Yapar?
Sivilce, dünya nüfusunun yaklaşık % 10'unu etkileyen yaygın bir cilt sorunudur. Fazla üretilen sebum ve keratin, çeşitli bakteriler, hormonlar, tıkanmış gözenekler, iltihaplanma gibi nedenler sivilceye neden olabilmektedir. Peki yedikleriniz arasında sivilce oluşumunu en çok tetikleyen gıdalar hangileriymiş, gelin birlikte bakalım:

İşlenmiş Tahıllar ve Şekerler
Sivilceleri olan insanların, sivilceleri az olan veya hiç olmayan insanlara göre rafine karbonhidratları daha fazla tüketme eğiliminde oldukları araştırmalarda görüldü. Bu yüzden ekmek, kraker, beyaz un ile yapılan tatlılar, beyaz un ile yapılan makarna, beyaz pirinç, soda ve diğer şekerli içecekler, bal gibi tatlandırıcılar mümkünse tüketilmemelidir. Bir çalışma, sık sık ilave şeker tüketen kişilerin sivilce geliştirme riskinin %30 daha fazla olduğunu, düzenli olarak hamur işleri ve kek yiyenlerin ise %20 daha fazla risk taşıdığını göstermiştir. Bu yiyecekler insülin seviyenizi de yükselttiği için sivilce artımını da tetikleyecektir.

Süt Ürünleri
Çalışmalarda, düzenli olarak süt veya dondurma tüketen genç yetişkinlerde sivilce oluşumunun daha fazla olduğu gözlemlendi. Sütün insülin seviyesini arttırdığı da biliniyor fakat bu konudaki araştırmalar henüz yetersiz.

Fast Food
Hamburger, nugget, sosisli sandviç, patates kızartması, soda ve milkshake gibi fast food ürünleri, sivilce oluşumunu önemli ölçüde tetikliyor. 5.000'den fazla Çinli genç üzerinde yapılan bir araştırma, yüksek yağlı diyetlerin sivilce miktarını %43 oranında arttırdığı gözlemlendi. 2.300 Türk erkeği üzerinde yapılan bir çalışmada ise, sık sık hamburger veya sosis yemenin sivilce oluşumunu %24 oranında arttırdığı görüldü.

Omega-6 Yağları Bakımından Zengin Gıdalar
Genellikle hazır gıdalarda omega-6 yağları bakımından zengin olan mısır ve soya yağları kullanıldığı için bunlar sivilce sayısını çoğaltıyor. Oysa balıklarda ve ceviz gibi besinlerde bulunan omega-3 yağları tüketilmeli.

Çikolata
Aslında çikolatanın sivilce tetikleyicisi olduğuna dair kesin kanıtlar olmasa da bazı çalışmalar çikolatanın bu konuda çok da sağlıklı olmadığına dikkat çekiyor. Günde 25 gram bitter çikolata yiyen kişilerde daha sonra sivilce oluşumunun hızlandığı görüldü.

Whey Protein Tozu
Cilt hücrelerinin daha hızlı büyümesini sağlayan amino asitler içerir ve bunlar vücudun insülin üretimini hızlandırabilir. Birçok çalışmada, protein tozu alarak spor yapan erkeklerde sivilce artışı gözlemlenmiştir.

Omega-3 yağ asitlerini, probiyotikleri, yeşil çayı, meyve ve sebzeleri  daha fazla tüketmeyi tercih ederseniz sivilce oluşumunda azalmalar görülecektir. A, D, E vitaminleri ve çinko da sivilcelerin önlenmesine yardımcı olabilir.