Hamile Bir Kadına Ait İlk Mumya Bulundu! Yayınlanan bir ay önce açık 15 Haziran 2021 Tarafından Zeynep Ulukut 
Hamile Bir Kadına Ait İlk Mumya Bulundu!
Bir antik Mısır mumyası üzerinde yapılan çalışmada, mumyanın hamile bir kadına ait olduğu ortaya çıktı. Ayrıntılar haberimizde!

The First News'in haberine göre, Polonya'nın başkenti Varşova'daki Ulusal Müze koleksiyonunda bulunan antik Mısır mumyasının ilk başta rahip Hor-Djehuti'nin bedeni olduğuna inanılıyordu.

2016 yılında mumyanın aslında bir kadına ait olduğu ortaya çıkarılsa da Polonyalı bilim insanlarından oluşan ekibin yürüttüğü yeni çalışma, bandajlara sarılı kadının hamile olduğunu ortaya koydu.


Uzmanlar tarafından birkaç sefer tomografik tarama, röntgen ve üç boyutlu görüntüleme ile incelenen kadının yaşının 20 ila 30 olduğu kaydedildi. Ölüm nedeni tespit edilemeyen kadının, 26 ila 28 haftalık hamileyken mumyalandığını belirlendi. Araştırmacılar, kadının rahmindeki fetüsün cinsiyetini henüz belirleyemedi.


Polonya Bilimler Akademisi - Akdeniz ve Doğu Kültürleri Enstitüsü'nden Wojciech Ejsmond, "Mumyalama sırasında ölen kişinin karnından fetüs çıkarılmamış. İşte bu yüzden bu mumya gerçekten özel. Bu, mumyamızın şu ana kadar dünyada rahminde cenin tespit edilen tek mumya olduğu anlamına geliyor" dedi.