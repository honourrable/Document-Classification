Reflüden İlaçsız Kurtulun! Yayınlanan 6 gün önce açık 16 Temmuz 2021 Tarafından Alara Büşra Ergen 
Reflüden İlaçsız Kurtulun!
Piyasada reflü tedavisi için birçok ilaç bulunmasına rağmen, dünyadaki reflü hastası sayısı hiçbir şekilde azalmıyor. Ayrıntılar haberimizde!

Reflü ilaçları sadece semptomları baskılıyor, hastalığı iyileştirmiyor. Bu nedenle reflü ilaçları kullanmak yerine beslenme düzeninizde birkaç değişiklik yaparak reflüden kurtulmak mümkün. 

Dr. Michael Cutler bu konuyla ilgili bir değerlendirme yapmış:

"Mide yanması ve hazımsızlık şikayetleriniz varsa bu durumun tetikleyicilerini de biliyorsunuzdur ancak bunlardan kaçınmak her zaman mümkün değildir. İlaç şirketleri bunun sebebinin asit fazlalığı olduğu algısını yaratıp insanları antiasit ilaçlara yönlendirmektedirler. Ancak mide yanması ve hazımsızlık asit azlığı nedeniyle sindirimin tamamlanamamasından meydana gelmektedir.

Sindirimin tamamlanamaması fermantasyon oluşmasına neden olur, bu da fermantasyonun doğal asitlerinin oluşmasına, onlar da gaz ve reflüye yol açar. Vücudun ürettiği tek asit pepsinle hidroklorik asittir. Asit geri tepmesi yapan diğer asitler fermantasyon süreci sonucu oluşur ve midenin sindirimde kullandığı doğal mide asidinden farklıdır.

Antiasit ilaçlar doğal mide asitleriyle fermantasyon sırasında oluşan organik asitler arasındaki farkı ayırdedemez ve tüm asitleri yok eder. Böylece de geçici bir rahatlama sağlar.

Ancak sindirim sisteminize yardım edecek doğal yollar da vardır. Dr. Michael Cutler mide yanmasını azaltmanın anahtarının yiyecekleri daha iyi çiğnemek olduğunu söylüyor. İyice sindirilmeden, iri parçalar halinde bağırsaklara geçen yiyecekler gaz oluşumuna neden olur ve bunu sindirim sisteminde yaşayan bakteriler oluştururlar ve bu sindirim sürecine basınç yapar."


Prof. Dr. Ahmet Aydın da reflüyü çok ayrıntılı ve bilimsel bir şekilde açıklamış:

· Mide üstten yemek borusuna alttan da onikiparmak bağırsağına (duodenum) bağlıdır. Yemek borusuyla arasında çift taraflı açılan bir kapak vardır. Duodenumla arasındaki kapak ise tek taraflıdır, sadece mideden duodenuma geçiş vardır.

 

· Ağızda mekanik olarak parçalanan ve ön sindirimi başlayan yiyecekler yemek borusundan geçerek mideye gelir. Midenin asit dâhil bazı salgıları vardır. Parçalanmış yiyecekler ve mide salgıları karışarak kimüs denilen bir bulamaç oluşturur. Kimüsün asiditesi mide asidiyle belli bir düzeye gelince alt kapak açılır ve bu bulamaç duodenuma geçer ve sindirim devam eder.

 

· Mide yeterli asit üretemezse gereken asidite düzeyine gelmesi uzun sürer ve mide geç boşalmış olur. Mide gereğinden uzun dolu kalınca basınç oluşur, yukarı tepmeler olur, yani yemek borusuna kaçar ve reflü oluşur. Görüldüğü üzere asit fazlalığı değil asit azlığı reflüye neden oluyor.

 

· Anti asit tabletlerin yani asidi baskılamanın neden yanma gibi reflü belirtilerine iyi geldiğinin de açıklaması var. Mide asidi çok kuvvetli bir asittir. Mide hücrelerinin bu asitten zarar görmeyecek bir yapısı var fakat yemek borusu hücreleri öyle değil. Asitli bulamaç yemek borusuna teptiğinde yemek borusunda yanma oluşur. İşte asit baskılayıcı tabletler bu belirtiyi ortadan kaldırır.

 

 

· Mide asit salgısının artması için yemek öncesi sakin ve gevşemiş olmak, yemeği rahat şekilde oturarak, yavaş ve iyice çiğneyerek yemek işe yarar.

 

· Mide asidinin pek söz edilmeyen ancak çok önemli olan görevlerinden biri de mideye yiyeceklerle gelen hastalık mikroplarını ortadan kaldırmak. Bu işleviyle mide bağışıklık sisteminin önemli unsurlarından biridir.

 

· Mide asidinin en önemli görevlerinden biri demir emilimini arttırmak ve böylelikle bizi kansızlıktan korumaktır.

 

· Mide asidi çinko, magnezyum gibi minerallerin emilimini de arttırmaktadır.

 

· Gerek sindirim gerekse de bağışıklık açısından mide asidinin baskılanmaması gerekir. Asit azaltan ilaçlar yukarıda sayılan önemli maddelerin eksikliğine dolayısıyla ciddi sağlık sorunlarına yol açmaktadır.

 

Ahmet Aydın Hocanın reflü açıklaması gibi tedavisi için tavsiye ettikleri de ezber bozan cinsten.

 

· Asit azaltan ilaçlar ve PPİ denilen ilaçlar kullanılmamalı çünkü semptomları giderseler de hastalığı ortadan kaldırmadıkları gibi pek çok yan etkileri var.

 

· Acil, ağrılı ve yanmalı durumlarda 1 büyük bardak su içine 1 tatlı kaşığı yemek karbonatı konularak içilecek ve ağrı geçtikten sonra 3 saatte bir ½ litre su içilecek. Gün boyu 4 litre su içilecek.