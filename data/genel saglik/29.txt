Endüstriyel Şekerin Zararları Ne Boyutta? Yayınlanan 2 ay önce açık 15 Mayıs 2021 Tarafından Zeynep Ulukut 
Endüstriyel Şekerin Zararları Ne Boyutta?
Gıda sektörünün henüz bu kadar endüstrileşmediği yıllarda insanlar sadece meyveler üzerinden şeker almaktaydı. Bugün ise hemen hemen her gün rafine şeker tüketiyoruz ve bu durum ciddi sağlık sorunlarını tetikliyor. Gün geçtikçe şekerin zararları konusunda farkındalığımız arttığı için kimi hükûmetler şekerli gıdalara ekstra vergi getirip, bunların okul ve hastane gibi yerlerde satışını yasaklıyor.

Sağlık uzmanları, şekerin kesinlikle diyetimizden çıkarılması gerektiğini söylüyor. En başta da mısır şekerinin kullanılmaması gerektiği belirtiliyor. Eskiden şeker sadece zenginler tarafından kullanılabiliyorken, gıdadaki endüstrileşmenin ardından yüksek fruktoz içeren mısır şurupları ucuzlayınca herkesin ulaşabileceği bir gıda maddesi oldu. Bu sebeple de şekerin kullanımı ve obezite artışı arasında paralellik oluştu. Şeker tüketimiyle kilo alımı arasında doğrudan bir bağ bulunuyor. Yüksek kalorili olmasına rağmen açlık hissini bastırmadığı için daha fazla kalori tüketimine neden oluyor ve obezite de artmış oluyor.

Tip 2 diyabetin en önemli nedenlerinden biri aynı zamanda. Yapılan bir araştırmaya göre, günde birden fazla hazır meyve suyu tüketen kadınların diyabet olma ihtimali, bunları içmeyen kadınlara kıyasla iki kat daha fazla. Yine bu tip şekerli içecekler kullananların beyin yaşlanmasının hiç kullanmayanlara göre daha fazla olduğu görüldü. Beyin hacimlerinin küçüldüğü ve daha zayıf hafızaya neden olduğu ortaya çıktı.

Sadece bu kadar da değil; kanser riskini artırıyor, ciltte kırışıklığa neden oluyor, vücudun savunma sistemini zayıflatıyor, diş çürüklerine neden oluyor ve dahası...

Özetle, şekerli gıdaları hayatımızdan bir an önce çıkarmalıyız ve aşırı tüketmemek şartıyla sadece meyve şekeriyle idare etmeliyiz.