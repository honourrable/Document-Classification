Japonların Garip Uyuma Sanatı: İnemuri Yayınlanan 4 gün önce açık 18 Temmuz 2021 Tarafından Zeynep Ulukut 
Japonların Garip Uyuma Sanatı: İnemuri
İş hayatı ve eğlence faaliyetleri oldukça yoğun olan Japonya'da neredeyse uyumaya zaman kalmıyor. Japonların ise uyku konusunda kendilerine özgü bir yöntemi bulunuyor. Ayrıntılar haberimizde!

Japon kültüründe uyku alışkanlıkları diğer kültürlere göre farklılıklar gösteriyor. Örneğin insanlar geç yattıkları için azarlanıyordu, alimler ve samuraylar ise uykularını bölüp çalıştıkları için övgü alıyordu. Erken kalkmak ise Konfüçyüsçülük ve Budizm kabul gördüğünden beri erdem olarak görülüyordu.  Tüm bunlara rağmen çalışmayı uykuya tercih eden Japon toplumunda, yolda, trende ayakta uyuyan insanların hiçbir şekilde yadırganmıyor. 


Japonlar kamu alanlarında, toplu taşımada, okulda, işyerinde vb. yerlerde uyuklama anlamına gelen 'İnemuri' isimli bir alışkanlığa sahip. Yani istedikleri her an ve her yerde, uyumak istediğinde hiç tereddüt etmeden birazcık dinlenebiliyorlar. 

Ancak bu aktivite Japonlar için ne gece uykusu ne de tam olarak kestirme anlamına geliyor. Kelimenin anlamı Çincede ‘orada olmak’ ve ‘uyumak’ anlamına geliyor. Uyuklayan kişi, bedensel olarak orada olduğu ve gerektiğinde katılım gösterebileceği için, inemurinin kimse için hiçbir sakıncası yok. Örneğin tüm yorgunluğunuza rağmen bir toplantıya katılmanız saygıyı hakeden bir durum. Kimseyi rahatsız etmeden, gerektiğinde toplantıya katılım göstererek uyumanız saygısızlık olarak algılanmıyor. 

Yani Japonların bu alışkanlığı tembellik belirtisi olarak görülmüyor. Aksine kişinin rutin görevlerini yerine getirmesi için,  kısa süreliğine o ortamdan uzaklaşması anlamına geliyor.