DNA Sayesinde 'Doğru İnsanı' Bulmak Mümkün! Yayınlanan 2 ay önce açık 20 Mayıs 2021 Tarafından Zeynep Ulukut 
DNA Sayesinde 'Doğru İnsanı' Bulmak Mümkün!
Genetik uyumu sağlayarak hayatınızın aşkını bulabilir misiniz? Bilim insanları bu soruyu sizin için cevapladı. Ayrıntılar haberimizde!

Günümüzde kişiler arasında "genetik uyum" için DNA kullanımına başvurduklarını söyleyen birçok çöpçatanlık sitesi var. Japonya’da yaşayan Cheiko Mitsui, DNA eşleştirmesini keşfetmeden önce on yıl boyunca aşkı aradığını söylüyor.

45 yaşındaki Mitsui, 10 yıl önce eşinden boşanmıştı ve aşk konusunda artık şansı olmadığını düşünüyordu. Daha sonra 20 yılda 700 çift eşleştirdiğini iddia eden Date isimli çöpçatana yolu düştü. Cheiko, 2014 yılında İsviçre'deki GenePartner adlı şirkette çalışmaya başladı.

Şirketin kurucuları arasında yer alan genetik bilimci Dr. Tamara Brown, genetik testin eşleştirmeye katkısı olacağını belirtiyor ve "Bir ilişkinin başarılı olması için iki şeyin bir arada olması gerekiyor; biri biyolojik eşleştirme, diğeri ise sosyal uyum" diyor. Dr. Brown, HLA'nın esas olarak bağışıklık sisteminde önemli olduğunu, HLA çeşidinin fazla olmasının daha iyi bir bağışıklık sistemine işaret ettiğini söylüyor. Dr. Brown, GenePartner şirketinin bu teoriyi 250 evli çift üzerinde teste tabi tuttuğunu ve benzer sonuç aldıklarını belirtiyor.


Brown, "Biriyle karşılaştığınızda görünüşünden ziyade başka bir şeyin etkisinde kaldığınızı hissedip bunun ne olduğunu tam olarak ifade edemediğiniz şey işte o kişinin HLA'sı hakkındaki sevginizdir. Bu çok içgüdüsel ve temel bir şey; herkesin başına gelir. Çocuk yapmak istemeseniz bile bu içgüdü hala vardır." diye konuşuyor. DNA eşleştirmesinde, yanağın iç kısmından alınan sürüntü örneğinde insan lökosit antijen sistemi (HLA) genlerine bakılıyor.

Cheiko Mitsui, DNA analizinin, uzun vadeli partnerini seçmede kafasını rahatlatmasını umdu. Mitsui, Eylül 2018'de ortak ilgi alanları ve önem verdikleri konular bakımından 45 yaşındaki Tomohito ile eşleştirildi ve bir ay çıktıktan sonra DNA analizi yaptırma kararı aldılar. Sonuç yüzde yüz uyumlu çıktı. Mitsui, genetik test sonucuyla kendisini daha güvenli hissetti ve iki hafta sonra sevgilisiyle evlenme kararı aldı.


Bu çalışmanın kökleri, İsviçreli araştırmacı Dr. Claus Wedekind'in 1995'te yaptığı "terli tişört araştırması"na kadar gidiyor. Kadın öğrencilere farklı erkeklerin iki gün giydiği tişörtler verilerek kokuları puanlamaları istenmişti. Sonuçlar, kadınların kendi HLA genlerinden farklı genlere sahip olan erkeklerin tişörtlerini tercih ettiklerini gösterdi.