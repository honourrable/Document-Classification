Yavaş Yaşlanmanın Sırrı Amazon'da! Yayınlanan 2 ay önce açık 28 Mayıs 2021 Tarafından Alara Büşra Ergen 
Yavaş Yaşlanmanın Sırrı Amazon'da!
Araştırmalara göre, Amazonlar'da yaşayan yerli halk, Amerikalı ve Avrupalı akranlarından daha yavaş yaşlanıyor. Ayrıntılar haberimizde!

Journal of Gerontology, Series A: Biological Sciences and Medical Sciences'in dün yayınlanan bültenine göre göre Bolivya Amazonları’nda yaşayan yerli Tsimane halkı, sanayileşmiş toplumlardaki insanlara kıyasla daha düşük beyin atropisi (körelme) sergiliyor.


Uluslararası araştırmacılardan oluşan ekibin çalışmalarına göre, bu yerli halkın, Batılı nüfuslara oranla beyin hacimleri yüzde 70 daha yavaş azalıyor. Araştırmacılar, beyin hacminin hızlı şekilde kaybolmasının demansın bir işareti olduğunu düşünüyor.


Şehir hayatı, çağdaş tıp hizmetlerine erişimi kolaylaştırsa bile harketsiz yaşamı ve doymuş yağ bakımından zengin besinlerin tüketimini beraberinde getiriyor. Öte yandan Tsimane halkı, fiziksel yönden son derece aktif ve içerisine sebzeler, balık ile yağsız etin bulunduğu yüksek lif içeren bir beslenme düzenleri var.


Southern California Üniversitesi Leonard Davis ve araştırmanın baş yazarı Andrei Irimia, “Tsimane halkı, çağdaş yaşam şekillerinin sağlığımız üzerindeki muhtemel yıkıcı etkilerine yönelik inanılmaz bir doğal deney fırsatı sunuyor. Bulgular; çok düşük kalp hastalığı tehlikesiyle de ilişkili olan yaşam şekli unsurlarının, beynin körelmesini önemli oranda yavaşlatabileceğini akla getiriyor.” diyor.