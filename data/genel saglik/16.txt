Astral Seyahat İle Beşinci Boyuta Geçmek Yayınlanan 3 ay önce açık 30 Nisan 2021 Tarafından Zeynep Ulukut 
Astral Seyahat İle Beşinci Boyuta Geçmek
Astral seyahat, insan ruhunun, bedenini terk etmesi ve farklı bir boyuta geçmesidir. Bu boyut beşinci boyuttur. Bu geçiş esnasında insanın bilinci açıktır ve ayrılmış olan ruh, bilinçte bazı izleri taşır. Astral seyahat konusunda birçok örnek ile karşılaşılmış ve araştırmalar yapılmıştır. Oluşan bu durum uyku esnasında 5 dakika ila 2 saat aralığında sürmektedir.

Uyku esnasında gelişen bu durum, çok gevşek bir uyku esnasında ya da çok stres dolu bir günün sonunda oluşur. Ortaya koyulan iddiaya göre ruh tam uykuya dalarken göbek kısmından yavaş bir şekilde ayrılmaya başlar. Bu sırada kalp atışlarında hızlanma ve yükselme olur, ruh ayrıldıktan sonra geride kalmış olan bedenini görerek heyecanlanır ve astral seyahatin gerçekleşme işlemi tam olmadan geri uyanılır. Bazen ruhun bedenden ayrılması hissedilmez, rüya halinde uçma ve düşme tarzındaki fiziksel olan eylemler ile geri uyanılmaktadır. Astral seyahat, rüya boyutunda ya da gerçek boyutta gerçekleşir. Her insan bu durumu yaşamaz.

New York’ta yaşayan bir kişi, gireceği sınavdan önce soruların saklanmış olduğu odaya girdiğini söylemiş ve soruları söylediği halde kimse inanmamış. Sınav soruları ile söylediği soruların aynı olduğu görülünce dikkatleri üzerine çekmiş.


 

Astral Seyahat Teknikleri Nelerdir?

Nefes Tekniği

Nefes tekniğine başlamak için rahat bir kıyafet giyilmeli ve rahatsızlık veren bir şey varsa onu ortadan kaldırmak gerekir. Sonrasında rahat edilebilecek olan bir yere ya da yatağa uzanılmalı. Baş kısmının altına, baş ile sırtın açısını bozmayacak bir yastık koyulmalıdır. 3 ila 4 defa derin nefes alınmalı ve nefesi karın bölgesine alıp, göğsü şişirmeden almak gerekmektedir. Tüm nefesi boşaltmalı ve kişinin içinden 1’den 4’e kadar sayması gerekir.

Nefes alma işleminde içinizden 8’e kadar saymalı ve nefes tutmak gerekir. 16’ya kadar sayılmalı nefesi bırakırken 4’e kadar sayılmalı. Bu şekilde prana, ciğerlerde daha fazla tutulmuş olur.

Nefes alıp verme esnasında kişinin içinden bir, tekrar nefes alırken iki şeklinde 10’a kadar sayması ve tekrardan 1’den 10’a kadar sayması, aklı karıştığından ya da şaşırdığında 1’den 10’a kadar bu sırayı bozmadan baştan başlaması gerekir. Bu esnada akla gelecek olan tüm düşünceleri bir kenara bırakarak sadece ama sadece burun ucunda yer alan soğuk-sıcak havayı hissetmek gerekir. Bu şekilde devam edildiğinde bir süre sonrasında kişi her tarafının uyuştuğunu görür.


 

Gevşeme Tekniği

Gevşeme işleminde sessiz bir ortam ve rahat bir yatak seçilmelidir. Yatağın karşısında mevcut ise herhangi bir objeye, yoksa sade olan bir duvara yoğunlaşmak ilk adımdır. Sade olan bölgeye ya da objeye sadece bakmak astral seyahatte önemli değildir. Önemli olan bunlara yoğunlaşarak bakmaktır. Sonrasında insanların kendilerini telkin edici olan, “gözkapaklarımda ağırlık var, göğüs kısmımdan üstü ağırlaşıyor, gitgide bedenim de ağırlık hissediyorum” tarzındaki cümleleri 5 kez tekrarlaması ve gözlerini açması gerekiyor. Durumun kesinlikle bozulmaması, olduğu yerden kıpırdanmaması gerekmektedir. Ancak bu şekilde astral seyahate hazır duruma gelmiş olursunuz.

Astral seyahatin vücudun uyutularak ve bilincin kandırılarak uyanık kalma şekli olduğunu bilmeyen yoktur. İnsan vücudunun daha kolay ve çabuk uyku haline girebilmesi, kasların gevşetilmesi gerekir. Astral açıdan bedenlerin belli başlı kaslar tarafından tutulduğu, bu kasların gevşetilmesi ile astral bedeninde özgür kalacağı ama bu kasların gevşetilmesi adına da devamlı olarak çalışmak gerektiği bu işi yapan kişiler tarafından söylenir. Astral seyahat esnasında vücudun bir başka kişi tarafından rahatsız edilmemesi gerekir. Verilen bu rahatsızlığın ölüm riski bile taşıyabileceği bazı kaynaklarda belirtilmiştir.