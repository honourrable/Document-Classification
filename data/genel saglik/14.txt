En Yumuşak Beyin İmplantı Geliştirildi Yayınlanan 2 ay önce açık 25 Mayıs 2021 Tarafından Alara Büşra Ergen 
En Yumuşak Beyin İmplantı Geliştirildi
Kanada’daki McGill Üniversitesi'nden araştırmacılar, yaklaşık olarak dikiş iğnesi kalınlığında (0,2 mm) silikon implant geliştirdi. Yeni implantın, yapılan deneyler sonucu olumlu sonuç verdiği ortaya çıktı.

Tıp alanında gelişmeler devam ediyor. Bu gelişmelerden biri de çeşit amaçlar için kullanılan implantlar. Ancak bazı durumlarda implantlar, vücudun bağışıklık sistemini uyarıp yabancı cisim reaksiyonuna sebep olabiliyor. Bilim insanları, bu durumu düzeltmek amacıyla yeni bir implant geliştirdi!


Beyin dokusu için oldukça yumuşak ve biyolojik olarak uyumlu implantlar geliştirildi. Öte yandan bu implantlar beyin dokusundan daha sert yapıda. Bu sebeple yabancı cisim reaksiyonları gelişebiliyor. Yabancı cisim reaksiyonları neticesinde inflamasyon oluşuyor ve söz konusu implantın çevresi skar yani nedbe dokusuyla kaplanabiliyor.

İmplant, şu ana kadar geliştirilen en yumuşak implant olarak nitelendiriliyor. Şekerden imal edilmiş mikro iğneler içerisine ekleniyor. Söz konusu iğneler, beyin dokusuna yerleştiriliyor ve daha sonra şekerden imal edilen iğneler zararsız bir şekilde çözünüyor.

Yeni implant, yürütülen laboratuvarda yürütülen fare deneylerinde olumlu sonuç verdi. Fareler, implantasyondan 9 hafta sonra tekrar incelendi ve yabancı cisime bağlı inflamasyon derecesinin normal olarak rutinde kullanılan geleneksel implantların oluşturduğundan çok daha az olduğu tespit edildi.