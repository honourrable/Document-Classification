Erkeklerde Neden Meme Ucu Vardır? Yayınlanan 2 ay önce açık 05 Haziran 2021 Tarafından Zeynep Ulukut 
Erkeklerde Neden Meme Ucu Vardır?
New York'taki Amerikan Doğa Tarihi Müzesi'nde görevli olan paleoantropolog Ian Tattersall, bu sorunun cevabının insanların rahimde nasıl geliştiğiyle ilgili olduğunu belirtiyor. Tattersall'ın, WordsSideKick.com'a verdiği demece göre, embriyo dönemindeyken erkek ve dişi arasında bir fark bulunmuyor. Anne karnındaki embriyonun cinsiyeti, aldığı kromozomlara göre şekilleniyor ve hormonların etkisiyle birlikte cinsel organlar gelişmeye başlıyor.

Hamileliğin yaklaşık dokuzuncu haftasında erkek fetüs, testesteron üretmeye başlıyor, bu da genital ve beyindeki hücrelerin genetik aktivitesini değiştiriyor. Erkek memesi bu olaydan önce oluştuğu için ileride herhangi bir fonksiyonu bulunmuyor. Ergenlikle birlikte dişilerde salgınan hormonlar ise memelerin ve süt bezlerinin büyümesini sağlıyor.