Eşcinsellerin Kan Bağışı Yapma Kısıtlamaları Kaldırılıyor Yayınlanan 20 gün önce açık 01 Temmuz 2021 Tarafından Zeynep Ulukut 
Eşcinsellerin Kan Bağışı Yapma Kısıtlamaları Kaldırılıyor
Covid-19 salgınının küresel stoklarda yarattığı baskı nedeniyle Almanya, eşcinsel ve biseksüel erkeklerin kan bağışında bulunma kısıtlamalarını kaldırmaya hazırlanıyor. Ayrıntılar haberimizde!

Pandemi sürecinde aralarında İngiltere ve Avustralya'nın da bulunduğu birçok ülke 1980'lerdeki HIV/AIDS salgınından bu yana yürürlükte olan kan bağışı kısıtlamaları kaldırdı. Fransa'da da kan bağışında bulunmak isteyen eşcinsel bireylerein 4 aylık cinsel perhiz şartına geçtiğimiz yıl son verildi. Şimdi ise Almanya, kısıtlamaları gevşetmeye hazırlanıyor.

Almanya'da eşcinsel ve biseksüel erkeklerin kan bağışında bulunmadan önce bir yıl süreyle cinsel ilişkiden uzak kalma zorunluluğu bulunuyordu. Almanya Sağlık Bakanlığı ve Tıp Birliği'nin hazırladığı yeni risk raporuna göre, birden fazla erkekle ya da yeni bir erkek partnerle ilişkisi olan erkeklerin, ya da karşı cinsle ilişkisi olan ancak sıklıkla eş değiştirenlerin kan bağışı yapabilmesi için cinsel perhiz süresi dört aya düşürülecek.