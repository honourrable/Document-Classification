Cinsiyetlerin Sağlık Algısı! Yayınlanan bir ay önce açık 08 Haziran 2021 Tarafından Zeynep Ulukut 
Cinsiyetlerin Sağlık Algısı!
Erkeklerin kadınlara oranla kendini daha sağlıklı hissettiği ortaya çıktı. Ayrıntılar haberimizde!

Avrupa İstatistik Ofisi (EUROSTAT) verilerine göre, sağlık algısı istatistikleri belli oldu. Tüm yaş grupları incelendiğinde, erkeklerin kadınlara oranla kendini daha sağlıklı hissettiği ortaya çıktı. En sağlıklı hissedenlerin yüzde 88,3 oran ile 18-44 yaş arasındaki erkekler olduğu kaydedildi.

Kadınlarda ise kendini sağlıklı hisseden grubun, yüzde 86,3 ile 18-44 yaş arası olduğu ortaya çıktı. İkinci sırada kendini sağlıklı hisseden grubun yine erkekler olduğu öğrenildi. Bu grupta 45-64 yaş arasındaki erkeklerin yüzde 43,1’i kendini sağlıklı hissederken, kadınlarda bu oranın yüzde 36,5 olduğu saptandı.


Tüm Avrupa ülkelerini kapsayan araştırmada, hem kadın hem de erkek nüfusta, yaşlandıkça sağlıklı olma algısının azaldığı görüldü. Avrupa’daki en yaygın ölüm şekilleri arasında ilk 3’ü çeken hastalıklar ise kanser, kalp krizi ve felç olarak gözlendi.
Ajans Press’in dijital basın arşivinden derlediği bilgilere göre, sadece bu yıl içerisinde sağlık başlığı ile alakalı basına 290 bin 617 haber yansıdığı tespit edildi. Covid-19 ile bu anlamda haber çıkışları artarken, kanser, kalp krizi, şeker, tansiyon gibi hastalıkların medyada konuşulma oranının oldukça yüksek olduğu saptandı.