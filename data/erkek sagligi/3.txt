Toksik Erkeklik Babadan Mı Öğreniliyor? Yayınlanan 3 ay önce açık 08 Nisan 2021 Tarafından Zeynep Ulukut 
Toksik Erkeklik Babadan Mı Öğreniliyor?
Erkeklerin çocukluk çağlarında babasıyla kurduğu iletişimin, yetişkinlikte toksik erkeklik özelliklerine sebep olup olmadığı araştırıldı. Ayrıntılar haberimizde!

Avustralya Federasyon Üniversitesi'nden sosyologlar George Van Doorn, Jacob Dye and Ma Regina de Gracia'nın yürüttüğü çalışma sonucu, egemen eril söylemlere bağlılığın aile ilişkileri ya da çocukluktaki olumsuz deneyimlerle ilgili olmadığı ortaya çıktı.

Personality and Individual Differences'ta yayımlanan araştırmaya, çoğunluğu Avustralya'dan olmak üzere 18 ila 62 yaşlarında 188 erkek katıldı. Hayat deneyimleri ve düşünce yapıları incelenilmesi amaçlanan katılımcıların, ilk olarak sosyal ilişkiler, özellikle aile ve arkadaşlarla ilişkiler gözlemlendi. Bir sonraki aşamada istismar ve aile içi sorunların yer aldığı çocukluk dönemindeki olumsuz deneyimler incelendi. Üçüncü olarak ise katılımcıların egemen erkeklik normlarına ne ölçüde katılıp katılmadığı incelendi.

Van Doorn, literatürdeki araştırmaların baba oğul ilişkilerini belirli bir dönemde inceleyip, bu ilişkilerin yetişkin bir erkeğin hayatına uzun süredeki etkilerini göz önünde bulundurmadığını belirtti. Anne oğul ilişkileri ve çocukluk dönemindeki olumsuz deneyimlerin de bu konuda etkili bir rolü olmadığı belirlendi.

Çalışmaların sonucunda, toksik erkeklik normlarına bağlılık geliştirilmesine neden olan asıl etkenin arkadaş çevresiyle kurulan ilişki olduğu ortaya çıktı. Toksik erkeklik normlarına bağlılık arttıkça arkadaş sayısının ve kurulan arkadaşlıkların niteliğinin düştüğü gözlemlendi.


Toksik Erkek Nedir?

Toplum tarafından erkekliğin kabul görmüş kurallarını irdeleyen bir terimdir. Toplum tarafından kendisine biçilen kalıba girmeye çalışan erkeğin hem duygularını bastırması hem de üstünlüğünü iktidarını göstermesi sonucu ortaya ‘toksik erkek’ olarak adlandırılan kavram ortaya çıkmaktadır.