En Fazla Ortak Noktaya Sahip İki Organ: Beyin ve Testisler Yayınlanan 2 ay önce açık 26 Mayıs 2021 Tarafından Batuhan Karagöz 
En Fazla Ortak Noktaya Sahip İki Organ: Beyin ve Testisler

Bu iki organ arasındaki şaşırtıcı benzerlikler haberimizde!

Royal Society Open Biology dergisinde yayımlanan araştırmada, vücudun farklı bölümlerinde üretilen proteinler analiz edildi ve benzerliklerinin ortaya çıkarılması için karşılaştırıldı.

Portekiz’deki Aveiro Üniversitesi ve Porto Üniversitesi’yle Birleşik Krallık’taki Birmingham Üniversitesi’nden araştırmacılar, çalışma sonucunda beyin ile testisler arasındaki ilişkiyi keşfetti. İki organ arasındaki ortak protein sayısının 13 bin 442’yle rekor seviyede olduğu ortaya çıktı.

Araştırmacılar, bu tespitin ardından ortak proteinlerin özelliklerine odaklandı ve çoğunun, dokuların ve iletişimin geliştirilmesinde rol oynadığını saptadı. İki organda da proteinler yüksek miktarda enerji tüketiyordu. Bu enerji, beyinde düşünme süreci için, testislerde ise her gün milyonlarca sperm üretimi için gerekliydi.

Beyin ve testislerde bulunan proteinler arasındaki benzerliklerin bir nedeni olabileceğine dikkat çeken araştırmacılar, iki organ arasındaki olası bağlantıları daha iyi anlamak için ileri araştırmalar gerektiğini söyledi. Bu ilişkinin açıklığa kavuşturulması sonucu beyni ve testisleri etkileyen işlev bozukluklarının anlaşılması sağlanabilir.

Daha önceki araştırmalara göre, beyinde meydana gelen bozukluklarla cinsel işlev bozuklukları arasında ilişki olabileceği ortaya atılmıştı. Hatta bazı uzmanlar, üretilen sperm kalitesi ve zekanın da bağlantılı olabileceğini öne sürmüştü.