Christian Eriksen'in Neden Kalbi Durdu? Yayınlanan bir ay önce açık 16 Haziran 2021 Tarafından Zeynep Ulukut 
Christian Eriksen'in Neden Kalbi Durdu?
 

Kalbi duran futbolcu Christian Eriksen, hastanede çeşitli testlerden geçiriliyor. Ayrıntılar haberimizde!

Cumartesi günü oynanan Avrupa Şampiyonası maçında Danimarkalı futbolcu Christian Eriksen'in ansızın kalbi durmuştu. Acil olarak müdahale edilen Eriksen'in  kalbinin neden birden durduğu konusunda hala net bir bilgi bulunmuyor. Kardiyolog ve İngiltere Futbol Federasyonu'nun uzman kalp hastalıkları komitesinin başkanı Prof. Sanjay Sharma ise BBC'ye yaptığı açıklamada "29 yaşındaki bir sporcu yaşam mücadelesi verdi. Şimdi gerçekten ne olduğunu bulmamız gerekiyor" diyor.

Kalp krizi, kalbin vücuda kan pompalamasının aniden durmasıyla oluyor ve beynin oksijensiz kalmasına ve bilincin kaybolup, nefes almanın durmasına yol açıyor. Ani kalp durması, sıklıkla damarlardaki tıkanma nedeniyle kalbe giden kanın kesilmesiyle gerçekleşen kalp krizinden farklı.


İngiltere Kalp Vakfı'na (BHF), kalp durmasının en sık görülen nedenini yaşamı tehdit edecek derecede anormal kamp ritmi olduğunu söylüyor. Diğer sebepler arasında ise kalp kasının boyutunu, şeklini ve kalınlığını etkileyen ve kalıtımsal olabilen kardiyomiyopati hastalığı kardiyomiyopati, akut miyakardit ya da kalp kası iltihabı yer alıyor.

Prof. Sharma şu anda Eriksen'in kalbindeki tüm küçük yaraları ya da anormallikleri tespit etmek için ileri görüntülemelerden geçirildiğini ve bunların liglerde oynayan futbolculara rutin olarak uygulanan testlerde ortaya çıkmayabileceğini söylüyor. Bu testler İngiltere'de zorunlu ve 16-25 yaş arasındaki futbolculara her iki yılda bir yapılıyor. Kalbin işlevleri ve yapısında şüpheli ne varsa bulunmaya çalışılsa bile tüm altta yatan sorunların yüzde 100 tespitini garanti etmiyor. Prof. Sharma "Bu sorunlar ergenlerde ya da 16-25 yaş arasında her zaman kendisini göstermez. 20'li ya da 30'lu yaşların ortalarına kadar görülmeyebilirler" diyor.

Bazen bu anormallikler futbolcularda sadece maçların ortasında ortaya çıkabiliyor ya da yakın geçmişte yaşanan, kalbi baskı altına alabilecek bir hastalıkla bağlantılı olabiliyor. Sorunlar tespit edilebilirse, bazıları tamir ya da tedavi edilebiliyor. Ancak bazıları geri çevrilemez ya da tedavi edilemez oluyor.