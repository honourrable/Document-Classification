Eklem Şişmesi Nedir? Nedenleri Nelerdir? Nasıl Tedavi Edilir? Yayınlanan bir yıl önce açık 15 Haziran 2020 Tarafından Sağlık Cafe 
Eklem Şişmesi Nedir? Nedenleri Nelerdir? Nasıl Tedavi Edilir?

Eklem şişmesi, eklemi çevreleyen yumuşak dokuda sıvı birikmesidir.
 

Eklem Şişmesi Nedir?
Nedenleri Nelerdir?
Nasıl Tedavi Edilir?
Doktora Ne Zaman Başvurmalıyız?
Eklem Şişmesi Nedir?
Bu durum, birçok nedene bağlı olarak meydana gelebilir. Her yaşta görüldüğü gibi, vücut şeklinin bozulmasına da neden olabilir. Genellikle vücudun hareketli olan eklemlerinde meydana gelmektedir. Eklem şişmesi, eklemlerde bulunan yumuşak dokular üzerinde oluşur.
 

Önemli Noktalar
Eklem ağrısı ile birlikte eklem şişmesi oluşabilir. Şişme, eklemin daha büyük veya anormal şekilde görünmesine neden olabilir.
Eklem şişmesi ağrıya veya sertliğe neden olabilir. Bir yaralanmadan sonra eklemin şişmesi, kas tendonunda veya bağlarda kırık bir kemik veya yırtık olduğu anlamına gelebilir.
Birçok farklı artrit türü, eklem çevresinde şişmeye neden olabilir.
Eklemdeki bir enfeksiyon, bu alanda şişme ağrı ve ateşe neden olabilir.
Nedenleri
Eklem şişmesi, aşağıdakiler dahil olmak üzere farklı koşullardan kaynaklanabilir;

Ankilozan spondilit olarak adlandırılan kronik artrit türü
Eklemde ürik asit kristallerinin birikmesinden kaynaklanan ağrılı artrit türü (gut)
Eklemlerin aşınması ve yıpranmasından kaynaklanan artrit (osteoartrit)
Eklemlerde kalsiyum tipi kristallerin birikmesinden kaynaklanan artrit (pseudogout)
Artrit ve sedef hastalığı (psoriatik artrit) adı verilen bir cilt durumunu da içeren bozukluk
Eklemler, gözler ve üriner ve genital sistemleri etkileyen enfeksiyonlar (reaktif artrit)
Eklemlerin, yakın dokuların ve bazen diğer organların iltihaplanması (romatoid artrit)
Enfeksiyona bağlı eklem iltihabı (septik artrit)
Vücudun bağışıklık sisteminin sağlıklı dokuya saldırdığı hastalık (sistemik lupus eritematozus)
Evde Neler Yapılabilir?
Yaralanmadan sonra eklem şişmesi için ağrı ve şişmeyi azaltmak amacıyla buz kompresi uygulayın. Şişmiş eklemi, mümkünse kalbinizden daha yüksek olacak şekilde yukarıya kaldırın. Örneğin, ayak bileğiniz şişmişse, yatarak ayak bileğiniz ve bacağınızı hafifçe kaldıracak şekilde ayağınızın altına yastık yerleştirin.

Doktora Ne Zaman Başvurmalıyız?
Eklem ağrınız ve ateşle birlikte şişmeniz varsa hemen uzmanınızı arayın.
Açıklanamayan eklem şişmesi
Yaralanma, çarpma, düşme sonrası eklem şişmesi
Doktor Ziyaretinde Sizi Neler Bekliyor?
Doktorunuz sizden gerekli tetkikleri istemeden önce, şişkinliğin ne zaman başladığı, ne kadar sürdüğü ve her zaman mı yoksa sadece belirli zamanlarda mı olduğu gibi, sorular soracaktır.

Eklem şişmesinin nedenini teşhis etmek için yapılacak testler şunları içerebilir;

Kan testleri
Eklem röntgenleri
Eklem aspirasyonu ve eklem sıvısının incelenmesi
Kas ve eklem rehabilitasyonu için fizik tedavi önerilebilir.