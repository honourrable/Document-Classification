Kaşıntı Neden Olur? Belirtileri, Tanı ve Tedavi Yöntemleri Nelerdir? Yayınlanan 2 yıl önce açık 14 Ocak 2020 Tarafından Alara Büşra Ergen 
Kaşıntı Neden Olur? Belirtileri, Tanı ve Tedavi Yöntemleri Nelerdir?
Kaşıntı Nedir?
Sağlıklı bir insanın günde ortalama olarak 100 kez kaşındığı tahmin edilmektedir. Doğal bir dürtü olan kaşıntı, çoğunlukla vücuda temas eden böcek ve bitkileri uzaklaştırmak, toksik maddelere karşı bağışıklık sisteminin histamin salgılamasını tetiklemek için oluşur.

Kaşıntı Neden Olur?
Egzema gibi deri hastalıkları,
Gıda kaynaklı alerjiler,
Mantar enfeksiyonları,
Parazitler,
Şeker hastalığı,
İsilik,
Bazı kimyasal maddelerin kullanımı sonucunda oluşan kaşıntılar
Yün ve naylon giysilerin neden olduğu kaşıntılar
Yumurta, süt, istiridye, çilek tüketimi sonrasında oluşan kaşıntılar
Sabun, boyalar ve çamaşır tozlarının neden olduğu kaşıntılar
Kurdeşen ve hormonal sorunlar kaşıntıya neden olabilir.
Tüm vücudu etkileyen kaşıntılar genellikle bağışıklık hastalıkları, böbrek, karaciğer ya da tiroid bezi hastalıkları gibi ciddi hastalıklar nedeniyle oluşur.

Kaşıntı için Yapılan Tetkikler Nelerdir?
Kaşıntı şikâyetinin vücut geneli ya da lokal (sadece bir bölgede) olup olmadığı incelenmelidir. Bölgesel olarak kaşıntı şikâyeti genel olarak cilt hastalıklarının belirtisidir. Cilt hastalığının teşhisinin ardından gerekli olan ilaçlar doktor tarafından önerilmektedir. Genel bir kaşıntı durumu söz konusu ise hastada içerde bir hastalığın olabileceği şüphesi olmaktadır. Bu nedenle hastanın iç hastalıkları uzmanına başvurması gerekmektedir. Gereken kan testlerinin yapılmasının ardından sorunun nereden kaynaklandığı çoğunlukla bulunmaktadır.

Tedavi Yöntemi
Kaşıntı nedeninin tespit edilmesinin ardından tedavisi mümkün olmaktadır. Genel vücut kaşıntılarında uygun tedavi yöntemlerine başvurulmaktadır. Cildin rahatlatılması için losyonlar ve kortizonlu ilaçlar kullanılmaktadır. Doktor tarafından önerilen ilaçların kullanılması çok önemlidir. Kaşıntının rahatlatılması ile hasta kendisini çok iyi hissetmektedir. Ayrıca ilaç tedavisinin yanında dikkat edilmesi gereken hususlardan birisi de çok fazla sabun kullanılmamasıdır.