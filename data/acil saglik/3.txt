Kuru ve İkincil Boğulma Hakkında Her Ebeveynin Bilmesi Gerekenler Yayınlanan 4 ay önce açık 17 Mart 2021 Tarafından Sağlık Cafe 
Kuru ve İkincil Boğulma Hakkında Her Ebeveynin Bilmesi Gerekenler
 


Genellikle çocuklarda görülen bu tehlikede, bir çocuk 20 saniyelik bir boğulma tehlikesinden sonra kurtarılsa bile, saatler sonra boğulma nedeniyle ölebiliyor. İşte tüm ebeveynlerin bilmesi gereken kuru ve ikincil boğulma hakkında beş temel ilke:

1. Suyun dışında meydana gelirler.

Hem kuru hem de ikincil boğulma, bir çocuk sudan çıkarıldıktan sonra meydana geldiği için atipik boğulma türleri olarak kabul edilir. Kuru boğulmada su yutulur, ancak akciğerlere girmez. Philadelphia Çocuk Hastanesi’nde pediatrik acil doktoru olan Dr. Mark Zonfrillo, bununla birlikte hava yoluna girerek spazma neden olduğu için solunum güçlüğüne ve hatta boğulmaya neden olabileceğini belirtiyor. İkincil boğulma, su ciğerlere girdiğinde gerçekleşir. Bu da yaşamı tehdit eden solunum sorunlarına yol açabilir.

 



2. Saatlerce tetikte olmak önemlidir.

 

Kuru boğulma genellikle bir çocuk suda mücadele ettikten birkaç dakika sonra olur, ancak ikincil boğulma meydana geldiğinde, bir çocuk saatlerce veya nadir durumlarda bir güne kadar sıkıntılı belirtiler göstermeyebilir. Zonfrillo, “Hemen herhangi bir etkiye neden olmayabilir, ancak [ikincil boğulma] gecikmeli bir şekilde akciğerlerde ödem veya şişmeye neden olabilir” diyor. Ebeveynlerin çocuklarının daha sonra nasıl tepkiler verdiğine dikkat etmeleri çok önemlidir.

3. Öksürük ve yorgunluk olup olmadığına bakın.

Miami, Florida’daki Nicklaus Çocuk Hastanesi’nde pediatrik acil tıp uzmanı olan Dr. Vincenzo Maniaci, “Bakılması gereken en büyük şeyler çocuğun aktivite seviyesi, nefes almada zorluk olup olmadığı ve öksürüktür,” diyor. Zonfrillo, “Çocuğunuz aniden uykulu görünüyorsa ve bu, sahip olduğu aktivite düzeyine göre alışılmadık görünüyorsa, bu tıbbi yardıma başvurmak için bir işarettir,” diye belirtiyor. Bu tehlike söz konusu olduğunda zaman faktörü çok önemlidir. Doktorlar hayati belirtileri kontrol edip sürekli izlemeli. Duruma göre bir göğüs röntgeni çekilebilir ve oksijen verilebilir.

 



4. Neyse ki, her iki boğulma türü de nispeten nadirdir.

Zonfrillo, “Bu tür boğulmalar, tüm boğulma olaylarının yalnızca yaklaşık yüzde 1 ila 2’sini oluşturuyor” diyor. “Eşit derecede korkutucudurlar, ancak son derece nadirdirler.” Ebeveynlerin neye dikkat etmeleri gerektiğini bilmeleri önemli olsa da, haberlerin gereksiz bir histeriye veya endişeye neden olmaması da bir hayli önemli.

5. Aslında ebeveynlerin yapabileceği çok şey var.
Zonfrillo, ebeveynlerin her tür boğulmayı önlemede büyük bir rol oynayabileceğini belirtiyor. Çocukların açık suya yakın olduğu zamanlarda sürekli bir denetim sağlanmalı. “Çocuğun yüzme becerilerine hakim olduğundan emin olunmalı ve boğulmanın çok hızlı gerçekleştiği ve medyada yansıtıldığı gibi olmadığı akıllardan çıkarılmamalı. (Çok fazla su sıçraması olmaz ve çok sessizce gerçekleşir. )