Salgın Döneminde Tuvaletini Beze Yapmak İsteyen Ergenler Var! Yayınlanan 3 ay önce açık 13 Nisan 2021 Tarafından Zeynep Ulukut 
Salgın Döneminde Tuvaletini Beze Yapmak İsteyen Ergenler Var!
Covid-19 salgını nedeniyle kontrolsüz bir şekilde ekranın karşısında duran gençler, ruhsal ve fiziksel açıdan kötü sorunlarla karşılaşmaya başladı. Ayrıntılar haberimizde!

Cerrahpaşa Tıp Fakültesi Çocuk ve Ergen Ruh Sağlığı ve Hastalıkları Anabilim Dalı Başkanı Prof. Dr. Burak Doğangün, salgın döneminde karşılaştığı çarpıcı örnekleri Hürriyet gazetesinden Abbdullah Şanlı’ya anlattı. Burak Doğangün, ekrandan kopmamak için bir bebek gibi tuvaletini beze yapmak isteyen ergen bir hastasının bile olduğunu söyledi.


Devamlı olarak ekrana bakmanın aynı madde bağımlılığı gibi bağımlılık geliştirdiğini anlatan Doğangün, gençlerin oyun olmadan normal hayata, sosyal iletişime dönemediğini belirtti.
Prof. Dr. Burak Doğangün karşılaştığı vakaları şu sözlerle anlattı:
“Z kuşağı dediğimiz çocuklar teknolojiye doğdular. Yani adeta ekrana doğdular. Onların o ihtiyaçlarını biz yetişkinlerin anlayabilmesi ve ortak dil oluşturabilmemiz önemli. Ama çocukların ben bundan keyif alıyorum dedikleri her şey onların faydalarına olmuyor. Çocuklarımızı ekranın karşısında kontrolsüz şekilde bırakırsak ilerisi için zararlı durumlar doğacaktır.

Ekranla ve oyunlarla olan bu ikili ilişki ya da sanal dünyadaki etkileşim, bir dönem sonra günlük yaşamda hem ilişkileri hem sorumlulukları ciddi aksatıyor. Eğitim, ikili görüşmeler hatta bizim psikiyatrik terapilerimiz bile ekran karşısından sağlanıyor. Günde zaten neredeyse 6 saat okul sebebiyle ekran karşısında kalıyor çocuklar. Bu anlamda rakamlar yanıltıcı olur. O ekran süresi artık çok daha arttı.

Çoğu zaman anne baba çağırıyor ama çocuklar duymuyor. Biraz, birazdan diyerek 3-5 dakika saatleri bulabiliyor. O an zaman algısıyla ilgili bir bozulma oluyor çocukta. Öfkeleniyor ve ‘Daha az evvel tamam dedim ya’ diyor. Ama aradan 3 saat geçmiş farkında değil. Tuvalete gitmeyen çocuk var. Odasında adeta bir bebek gibi tuvaletini beze yapmak isteyen ergen var. 5 dakika bile ekrandan kopmamak için böyle isteklerle gelen çocuklar var.”