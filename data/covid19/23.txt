Covid-19 Tedavisinin Maliyeti! Yayınlanan bir ay önce açık 11 Haziran 2021 Tarafından Zeynep Ulukut 
Covid-19 Tedavisinin Maliyeti!
Koronavirüs salgını sürecinde 5 milyonun üzerinde hasta tedavi edildi. Ayrıntılar haberimizde!

Hacettepe Üniversitesi Öğretim Üyesi Prof. Dr. Zafer Çalışkan salgının ekonomik etkilerini hakkında bir araştırma yaptı. Çalışma sonucunda, Covid-19’un sağlığa zarar verdiği gibi ekonomiye de zarar verdiği anlaşıldı.

Çalışkan, virüs tedavisi gören bir hastanın Sosyal Güvenlik Kurumu’na (SGK) maliyeti günlük 4 bin 500 lira olduğunu söyledi. Buna göre koronavirüs hastalarının tedavi maliyetinin toplamı 10-11 milyar lira arasında olduğu ortaya çıktı.


Sağlık Bakanlığı ve Sosyal Güvenlik Kurumu (SGK) verilerine göre koronavirüs dışındaki rahatsızlıklar için hastaneye başvuru talebi azaldı. Çalışkan, özellikle kamu hastanelerinin Covid-19 tedavilerine yoğunlaşması nedeniyle kamu ve üniversite hastanelerine başvuruların yaklaşık yüzde 35’e düştüğünü aktardı.
Kronik hastalık başvurularında önemli bir düşüş olduğuna işaret eden Enfeksiyon Hastalıkları Uzmanı Prof. Dr. İsmail Balık ise “Bu kronik hastalığı olan vakalara müdahaleyi geciktirdi. Bu geciktirmenin ilerki dönemlerde hastalık yükünü artıracağını ekonomik maliyetini artıracağını şimdiden görmek mümkün” diye konuştu.

Balık, “Antibiyotiklerin oranında yüzde 25-30’lar civarında azalms oldu. D Vitamini, çinko, C Vitamini gibi minerallerle bazı bağışıklık sistemini güçlendirdiği iddia edilen gıda takviyelerine aşırı bir yöneliş oldu.” dedi.