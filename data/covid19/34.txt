Çocuklara Aşılama Yapılması Gerekiyor Mu? Yayınlanan bir ay önce açık 22 Haziran 2021 Tarafından Alara Büşra Ergen 
Çocuklara Aşılama Yapılması Gerekiyor Mu?
Koronavirüs aşısının çocuklara yapılması etik tartışmaları beraberinde getirdi. Ayrıntılar haberimizde!

Henüz birçok ülkede, risk grupları ve sağlık çalışanları aşı beklerken, gelir düzeyi yüksek ülkelerin çocukları aşılamaya başlaması tartışmalara neden oldu. ABD, 12 - 15 yaş aralığındaki 600 bin çocuğa Pfizer aşısı yapıldığını duyurmuştu.

İngiltere ise tüm yetişkinlere, Temmuz ayı sonuna kadar ilk doz aşıyı vermeyi amaçlıyor. Çocuklar konusunda ise henüz karar verilmiş değil. Dünya Sağlık Örgütü (DSÖ) ise bu konuda ülkeleri eleştirdi.

Çocukların Covid 19'u hafif veya asemptomatik geçirmesi olasılığı yetişkinlere göre çok düşük. Tıp dergisi Lancet'te yayımlanan ve yedi ülkede kapsayan bir araştırmaya göre, Covid 19'a yakalanan her bir milyon çocuk için ölüm yaşanma verisi 2 çocuğun altında.


Öte yandan diğer bir görüş ise çocukları aşılamak toplum bağışıklığını sağlamak noktasında bu yararlı olacak. Londra'daki Hijyen ve Tropik Hastalıklar Fakültesi'nden Dr Adam Kucharski, "Orta okul çağındaki çocuklar için bulaştırmaya dair kanıtlar bulunuyor. Bu nedenle aşılama genel bulaş oranları üzerine etki yapabilir." diyor.

Çocukların aşılanmasının yararları noktasında küresel anlamda geçerli bir yanıt yok. İngiltere'de 16 ve 17 yaşındaki çocukların, yüzde 25'inden fazlasının, aşılanmamış olmalarına rağmen koronavirüs antikorları olduğu belirlendi. Dr Adam Kucharski, "Durum, salgının sürekli baş göstermediği ve yetişkin aşılamasının kapsamını artıramamış ülkeler için farklı. Bu ülkeler için çocuklar aşılanmadan amaçlanana ulaşılması zor." şeklinde konuşuyor.


Dünya Sağlık Örgütü (WHO) Genel Sektreteri Dr. Tedros Adhanom Ghebreyesus zengin ülkelerin çocuklar ve ergenleri aşılamayı bırakıp ellerindeki aşıları yoksul ülkelerle paylaşması gerektiğini söyledi. Ghebreyesus, daha da ileri giderek, zengin ülkelerde çocukların aşılanmasının ahlaki bir çöküş olduğunu ekledi.

Edinburgh Üniversitesi'nden immünolog Prof Eleanor Riley, bu tespitin haklı olduğunu düşünüyor ve "Eğer limitsiz aşı bulunsa 12 yaş üzerindekilere geçilebilir ama yok." diyor. Riley, başka ülkelerde insanlar yığınlar halinde hayatını kaybederken, ülkelerin vatandaşları olan çocukları öncelemesinin politik bir karar olduğunu söylüyor.