ABD'de Aşı Olanlara Maske Takma Zorunluluğu Kalktı! Yayınlanan 2 ay önce açık 13 Mayıs 2021 Tarafından Zeynep Ulukut 
ABD'de Aşı Olanlara Maske Takma Zorunluluğu Kalktı!
ABD'de Covid-19 kurallarına ilişkin yeni bir rehber yayınlandı. Ayrıntılar haberimizde!

Amerika Birleşik Devletleri'nde (ABD) Hastalık Kontrol ve Önleme Merkezi (CDC), koronavirüse karşı yeni bir rehber hazırladı. Rehber yayınlandıktan sonra ABD Başkanı Joe Biden, Beyaz Saray'ın bahçesinde açıklama yaptı.

Joe Biden,"Bugün ABD'de koronavirüs ile mücadelemizde muhteşem bir gün. ABD Hastalık Kontrol ve Önleme Merkezi, tamamen aşılanan kişilerin artık maske takma zorunluluğu olmadığını duyurdu." dedi.

ABD Başkanı, aşılamalardaki başarılardan şu sözlerle bahsetti: "114 günde 250 milyon doz aşı yaptık. Bunun sonuçlarını da görüyoruz. 50 eyaletten 49'unda vakalar düştü."

Salgının başından bu yana hastaneye yatış oranlarının en düşük seviyede olduğunu açıklayan Biden, ABD halkının son 1 yıldır gösterdiği sabrın ve fedakarlıkların takdire şayan olduğunu vurguladı.

Açıklamalarının ardından Biden, , "Aşı olarak vatanseverlik görevinizi yerine getirdiniz. Şimdi kural çok basit, aşı olun ya da olana kadar maskenizi takın!" diye konuştu.