Pandemi Açlığı Arttırdı! Yayınlanan 7 gün önce açık 14 Temmuz 2021 Tarafından Zeynep Ulukut 
Pandemi Açlığı Arttırdı!
Covid-19 salgını, dünyada açlıkla karşı karşıya kalan insan sayısını arttırdı. Ayrıntılar haberimizde!

Dünya Gıda Programı (WFP), Gıda ve Tarım Örgütü (FAO) ve Çocuklara Yardım Fonu (UNICEF) gibi Birleşmiş Milletler'e (BM) bağlı örgütlerin işbirliği hazırlanan yeni bir rapora göre, koronavirüs pandemisinde açlıkla mücadele eden kişi sayısı yüzde 18 arttı.

Gıdaya erişimin, salgın nedeniyle zorlaşmasıyla açlık sorunu yaşayan insan sayısı 2020 yılında 811 milyonu aştı. Hazırlanan raporda, "Tüm dünyada Covid-19 sınırlama önlemlerinin bir sonucu olan ekonomik gerilemeler, dünya açlığında on yıllardır görülen en büyük artışlardan birine sebep oldu" ifadeleri yer aldı.

Verilere göre, dünyadaki yaklaşık üç kişiden biri (2.37 milyar) 2020'de yeterli gıdaya erişemedi, bir önceki yıla göre bu sayı 320 milyon arttı. Rapor, 2030 yılına kadar açlığın ortadan kaldırılmasının zor olduğunu vurguladı. 

Öte yandan yetersiz şekilde beslenen kişi sayısı geçen yıl en çok Afrika'da arttı. İklim krizlerinin en çok hissedildiği, felaketlerin ve çatışmaların en yoğun olduğu bu kıtada 282 milyon insanın yeterince beslenemediği ortaya çıktı. Bu rakam Afrika'nın yaklaşık yüzde 20'sine denk geliyor. 

Rapora göre, salgın, son yıllarda çatışma, iklim değişikliği, ekonomik yavaşlamalar ve gerilemeler gibi büyük etkenlerin bir sonucu olarak gıda sistemlerinde oluşan güvenlik açıkları daha da endişe verici.