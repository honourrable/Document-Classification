Covid-19'u Atlatanların Testleri Neden Pozitif Çıkıyor? Yayınlanan 3 ay önce açık 13 Nisan 2021 Tarafından Zeynep Ulukut 
Covid-19'u Atlatanların Testleri Neden Pozitif Çıkıyor?
Araştırmacılar, son günlerde bilim dünyasını meşgul eden bu soruya cevap aradı. Ayrıntılar haberimizde!

Massachusetts Teknoloji Enstitüsü (MIT) araştırmacıları, koronavirüsü atlatıp iyileşen bazı kişilerin testlerinin neden halen pozitif çıktığını araştırdı. Bu vakalardan alınan örneklerde canlı virüse rastlanmamasına rağmen sonuç değişmiyordu. Öte yandan yanlış sonuçların nedeni hastalıktan hemen sonra vücutta tespit edilebilen sıradan virüs kalıntıları da değil. Hatta bireyler uzun süre karantinada tutulsa bile test sonucu değişmiyor ve uzmanlar, bu süre boyunca diğer virüs kalıntılarının yok olması gerektiğini söylüyor.

MIT’den biyoloji profesörü Rudolf Jaenisch ve laboratuvarında çalışan bilim insanları, bazı hücrelere koronavirüsle enfekte etti ve insan genomunun içindeki olası virüs dizilerinin kanıtlarını aradı.


Proceedings of the National Academy of Sciences (PNAS) isimli hakemli bilimsel dergide yayımlanan araştırma, bir RNA virüsü olan SARS-CoV-2'nin genetik dizilerinin, ters transkripsiyon ismi verilen bir işlemle konak hücrenin genomuna entegre olabileceğini ortaya koydu. Yani koronavirüse ait parçaların, hücrelerin genetik kütüphanesine tıpkı dışarıdan getirilen bir kitabın yırtılmış sayfaları gibi yerleştirildiğini keşfedildi.

İnsan genleri, atalardan gelen birçok virüsün genetik parçalarıyla dolu. Eğer MIT araştırmacılarının ortaya attığı yeni iddia doğrulanırsa koronavirüsün de o parçalara katılma ihtimali yüksek.

Prof. Jaenisch, "Bu noktada sadece spekülasyon yapabiliriz," diyor. Jaenisch ve ekibinin bir sonraki hedefi, genetik malzemelerin hücre tarafından proteinlere dönüştürülüp dönüştürülemeyeceğini araştırmak.

