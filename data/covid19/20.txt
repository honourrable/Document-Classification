Koronayı Atlatan Genç Kadın Saçlarını Kaybetti Yayınlanan 3 ay önce açık 13 Nisan 2021 Tarafından Zeynep Ulukut 
Koronayı Atlatan Genç Kadın Saçlarını Kaybetti
Covid-19’a yakalanan genç kadının saçları, aylar sonra dökülmeye başladı. Ayrıntılar haberimizde!

İngiltere’de yaşayan 26 yaşındaki Heloise Byfield, geçen yıl Mart ayında koronavirüse yakalandı. Hastalığı hafif atlatan genç kadının sekiz ay sonra saçları dökülmeye başladı.

“Kısıtlamalar Kalkınca Panik Oldum”

Byfield, 2020 yılının Kasım ayında saçlarını yıkarken bir anda elinde bir tutam saç kaldığını fark etti. Yaşadıklarını Sunday Times’a anlatan Byfield, “Döküntüler hızla artıyordu, Kafamın tepesindeki saçları kaybetmeye başladım. Bu çok rahatsız ediciydi. Kısıtlamalar kaldırılınca ve insanları görmeye başlayınca daha da panik oldum. Ve saçımın farklı uzunluklarda olmasından sıkıldığım ve bunaldığım için hepsini kestim” dedi.


“Psikolojik Olabilir”
Gazeteye konuşan ünlü bilim insanı Dr. Gail Allsopp ise koronavirüs atlattıktan sonra saçların neden döküldüğünün tam olarak bilinmediğini açıkladı ve fiziksel ya da psikolojik olabileceğini söyledi. Allsopp, “İyi haber de şu ki bu saç dökülmesi geçici olabiliyor. Birkaç ay sürse bile bir noktadan sonra saç tekrar uzayabiliyor. Elde ettiğimiz bulgulara göre birçok vakada zaman geçtikten sonra saçlar tekrar uzayabiliyor” dedi.

Salgında Saç Dökülme Sorunu Arttı

İngiltere’nin ünlü tıp dergisi The Lancet’tin Şubat ayında yayınlanan araştırmasına göre, salgın başladığından beri saç dökülme sorunu çok daha arttı. Covid-19 hastalığıyla mücadele edenlerin dörtte birinin saçlarının döküldüğü belirlendi. Özellikle kadınların risk altında olduğu belirtildi.