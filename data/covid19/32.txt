Antalya'da Korona Partisi! Yayınlanan 2 ay önce açık 12 Mayıs 2021 Tarafından Zeynep Ulukut 
Antalya'da Korona Partisi!
Antalya'da yüzlerce kişi, Covid-19 tedbirlerini hiçe sayarak parti yaptı. Ayrıntılar haberimizde!

Yüksek riskli iller arasında yer alan Antalya'nın Manavgat ilçesindeki bir otelde parti düzenlendi. Partide otel müşterisi olduğu öğrenilen yüzlerce kişi, sosyal mesafe ve maske kuralına aldırış etmeden eğlendi.

Müzik eşliğinde dans eden insanlar, cep telefonuyla görüntülendi. Katılımcılar, kural tanımaz partiyi sosyal medya hesaplarında paylaştı. Paylaşımlarda otel çalışanlarının maske takarak servis yaptıkları görülürken, eğlenceye katılanların kuralların hiçbirine uymadığı görüldü.


Türkiye'de partinin yapıldığı 2 Mayıs tarihinde 240 bin 145 Kovid-19 testi yapıldı, 25 bin 980 kişinin testi pozitif çıktı, 340 kişi hayatını kaybetti. Ağır hasta 3 bin 532 oldu, 75 bin 182 kişinin Kovid-19 tedavisinin/karantinasının sona ermesiyle iyileşen sayısı 4 milyon 480 bin 381'e yükseldi.