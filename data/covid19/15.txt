Covid-19 İle Mücadelede Bağışıklık Sistemi Düşmanınız Olabilir! Yayınlanan 2 ay önce açık 25 Mayıs 2021 Tarafından Zeynep Ulukut 
Covid-19 İle Mücadelede Bağışıklık Sistemi Düşmanınız Olabilir!
Bağışıklık sistemimiz, en büyük umudumuz aynı zamanda en büyük düşmanımız. Ayrıntılar haberimizde!

İngiliz Times’in haberine göre, Covid-19 hastaları yoğun bakıma alındığında virüs milyonlarca kez kendini çoğaltıyor ve vücudu işgal ediyor. Bu noktada en büyük tehlike, vücudun bu işgale vereceği yanıt.

Covid-19’a karşı henüz etkili bir ilaç geliştirilmiş değil. Antiviral ilaçlar, virüsün zayıf noktalarına saldırıyor. Virüsün kendisini çoğaltmasını ve vücutta yayılmasını önleyerek, vücudunuzun bu işgalciyi yenilgiye uğratmasına yardımcı oluyorlar. Bilim insanları, hastaların bağışıklık sistemleri akciğerlerine saldırdığı için yoğun bakımda yattıkları görüşündeler. Bu durum “Sitokin Fırtınası” olarak adlandırıyorlar.


Manchester Üniversitesi'nden İmmünoloji Profesörü Dan Davis, "Bağışıklık sistemi, virüs taşıyan sağlıklı hücreleri yok ederken, çok benzeyen sağlıklı hücreleri ayrı tutan bir denge tutturmaya çalışır. İnsanların büyük çoğunluğunda bu işe yarar ve bağışıklık sistemi savaşı kazanır, virüs temizlenir. Ama bazı insanlarda feci sonuçlar ortaya çıkar." diyor. Sitokin Fırtınası'nın tam olarak neden yaşandığı bilinmiyor.

Bu fırtınada onlarca farklı molekül vücuda hücum ediyor ve damarları tıkıyorlar. Sıvı akciğerlere doluyor. Bu süreçlerin bir çoğu hala anlaşılabilmiş değil ve bazı hücreler kimyasal işaretlere tepki olarak kendilerini imha ediyorlar. Zatürre gelişiyor ve insanlar kendi başlarına nefes almakta zorlanıyorlar. Bağışıklık sistemi diğer noktalarda da çığırından çıkıyor ve diğer organlarda da hasar oluşuyor. Bu sırada ikincil enfeksiyonlar oluşuyor ve denetimsiz ilerliyor. Böylece hastalar servislerden, yoğun bakıma, yoğun bakımdan da solunum cihazlarına geçiriliyorlar.


Bu nedenle İngiltere'de hastalar üzerinde denenmeye başlanan ilaç, bağışıklık sistemini güçlendirmeyi değil, tam tersine engel olmayı amaçlıyor. Dr. Seerethun, ilaçlarla yaptıkları testin, yoğun bakımdan solunum cihazına geçişi durdurmayı amaçladığını söylüyor ve "Bağışıklık sistemi çok fazla çalışmaya başladığında, sakinleştirmek hayati önemde." diyor.