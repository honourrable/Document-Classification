Video Oyunları Covid-19 Tedavisinde Kullanılacak Yayınlanan 3 ay önce açık 13 Nisan 2021 Tarafından Zeynep Ulukut 
Video Oyunları Covid-19 Tedavisinde Kullanılacak
Covid-19 kaynaklı “beyin sisi” tedavisinde video oyunu tabanlı bir terapi denenmesi planlandı. Ayrıntılar haberimizde!


Pandemi sürecinde hastalığa yakalanan alt grubundaki kişilerin artçı bilişsel sorunlar ve günlük fonksiyonları yerine getirmede güçlükler yaşadığı ortaya çıktı.

Araştırmacılar, Covid-19 kaynaklı beyin sisi yaşayan yetişkinlere DEHB (Dikkat Eksikliği ve Hiperaktivite Bozukluğu) tedavisinde kullanımı yasal olarak onaylanan video oyununu terapisi uygulamayı planlıyor. Uygulamada, Akili Interactive’in geliştirdiği bir video oyunu müdahalesi olan ‘AKL-T01’ kullanılacak. Denemelere katılanlar haftada 5 defa olacak şekilde günde 5 görev tamamlayacak. Bir günlük görev toplamda yaklaşık 25 dakika sürecek.


Bilişsel bozukluk ile Covid-19 arasındaki bağlantı belirsizliğini korurken, koronavirüs kapıp iyileşmiş kişilerin diğer semptomları atlatsa bile dikkat ve öğrenme becerilerinde yaşam kalitelerini etkilemeye devam eden sorunlar ortaya çıktığı bildirildi.

Covid-19’u Atlatanlar Akıl Sağlığı Sorunu Yaşıyor!

The Lancet Physchiatry adlı bilimsel dergide yayımlanan ve 236 bin Kovid-19 hastasının değerlendirildiği büyük bir araştırmaya göre virüsü atlatanların üçte biri 6 ay içinde demans, inme veya beyin kanaması da dahil akıl sağlığı sorunu veya nörolojik bozukluk yaşıyor.

ABD merkezli bir kuruluş olan Weill Cornell Medicine’in yaptığı bir araştırmaya göre ise, Covid-19 nedeniyle hastaneye kaldırıldıktan sonra rehabilitasyonda bulunan 57 hastalık bir grubun yüzde 81’inin bazı bilişsel bozukluklara sahip olduğu, yüzde 55’inin çalışma belleğinde sorunlar yaşadığı ve yüzde 46’sının dikkat dağınıklığı anlaşıldı.