Tam Açılma İçin Gerekli Senaryo Ne? Yayınlanan bir ay önce açık 07 Haziran 2021 Tarafından Zeynep Ulukut 
Tam Açılma İçin Gerekli Senaryo Ne?
Türkiye’nin Covid-19 salgını kısıtlamalarını büyük oranda gevşetmesine yönelik baz senaryo belli oldu. Ayrıntılar haberimizde!

Bilim Kurulu üyeleri, 2021 yıl sonu Covid-19 projeksiyonunu paylaştı. Baz alınan senaryoya göre önlemlerin gevşetilmesi için 21 milyon kişinin aşılanması gerekiyor. Yaz aylarında kapalı ortamlarda kalabalıkların toplanma oranının azalması ve bu süreçte aşılamanın devam etmesiyle sonbahara daha düşük riskle girilmesi hedefleniyor. Sonbahara kadar hedeflenen aşı oranı ise yüzde 60.

Yaz aylarında aşılamanın devam etmesiyle , ağır enfeksiyon oranının da her geçen dönem daha da azalacağı varsayılıyor. Baz alınan senaryo, temin edilen aşı miktarına bağlı olarak değişiyor. Eğer aşılama hızı mevcut tempoda giderse en kötü ihtimalle yaz sonuna kadar yetişkin nüfusun yüzde 60’ını oluşturan yaklaşık 42.5-43 milyon kişinin iki dozu almış olacağı belirtiliyor. Bu sayıya ulaşılması, yaz aylarında bulaşma oranının matematik olarak azalmasıyla birleşince Covid-19’un sağlık sistemi üzerinde yük oluşturma riski azalacak.


2021 sonu projeksiyonuna göre sonbahar aylarından itibaren, 2022’nin başlarında yapılması gereken tek doz hatırlatma aşılarına başlanacak. Salgınla mücadele için kısıtlayıcı önlemlerin kış aylarında yeniden başlayabileceği ancak bunun önceki dönemler gibi tam kapanmayı gerektirmeyeceği varsayılıyor.
Türkiye, sonbahara kadar kademeli olarak teslim edilecek 10 milyon dozu Sinovac, 90 milyon dozu BioNTech olmak üzere 100 milyon doz aşılık anlaşma yaptığını duyurmuştu. BioNTech aşısının birinci dozda yüzde 65’ler düzeyinde koruma sağladığı biliniyor. Bakanlık verilerine göre birinci doz aşısı tamamlanan kişi sayısı ise 17.5 milyon kişi.