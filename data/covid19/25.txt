Koronavirüs Neden Mutasyona Uğruyor? Yayınlanan 2 ay önce açık 16 Mayıs 2021 Tarafından Zeynep Ulukut 
Koronavirüs Neden Mutasyona Uğruyor?
Covid-19 salgınında yeni varyantlar tespit ediliyor. Peki mutasyona uğramış virüsler ne kadar tehlikeli? Ayrıntılar haberimizde

Virüsler varlığını sürdürebilmek ve yayılabilmek için mutasyona uğrar ve kendilerini kopyalarlar. Bu mutasyonların büyük çoğunluğu önemsiz olmakla birlikte bazıları virüse zarar da verebilir. Bazı mutasyonlar da ise virüs daha bulaşıcı ve tehlikeli hale gelir.


Virüse daha önce yakalanmış kişiler, bağışıklık kazanmış ya da aşılanmış olsa dahi koruma kalkanından sıyrılan mutasyonlu virüsler gelişmeye devam eder.

Virüsün laboratuvar çalışmalarında nasıl reaksiyon verdiği ve insanlara ne şekilde yayıldığı incelenerek mutasyonun tehlike seviyesi ölçülür.


Bilim insanları, dünya genelinde dolaşan binlerce koronavirüsün varyantından şunları 'kaygı verici' olarak nitelendiriyor:

Hindistan varyantının bir türü (B.1.617.2) İngiltere'de 500'den fazla vaka tespit edildi, bazıları ülkeye yapılan seyahatlerin sonucu ortaya çıktı.
İngiliz veya Kent varyantı (B.1.1.7 olarak da biliniyor) Birleşik Krallık'ta yaygın. 200.000'den fazla vaka tespit edildi ve 50'den fazla ülkeye yayıldı, yeniden mutasyona uğradığı görülüyor.
Güney Afrika varyantı (B.1.351) İngiltere dahil en az 20 ülkede tespit edildi.
Brezilya varyantı (P.1) İngiltere dahil 10'dan fazla ülkeye yayıldı.

Yeni Varyantlar Nasıl Mutasyona Uğruyor?

Dünya genelinde binlerce farklı Covid varyantı dolaşıyor. Bilim insanları, Hindistan varyantı ve daha kolay yayılan diğer varyantları inceliyor. Yeni genetik tiplerin anlaşılması ile hükümetlerin aşılama programlarını düzenlemeleri ve virüsü kontrol altında tutmaları sağlanabilir.

Hindistan, İngiltere, Brezilya ve Güney Afrika varyantları, virüsü insan hücrelerine bağlayan spike proteinlerinde değişime uğradı. Bazılarında görülen N501Y adlı mutasyonun, virüsü diğer hücrelere bulaşmasında ve yayılmasında güçlendirdiği görüldüğü.

 

Uzmanlar, İngiltere/Kent varyantının %70 oranında daha bulaşıcı olduğunu tahmin ediyor. Güney Afrika ve Brezilya varyantlarında da E484K adı verilen bir mutasyon görüldü. Bu mutasyon da virüsün enfeksiyona karşı bağışıklık geliştiren antikorlara dayanıklı hale gelmesine yardımcı olabilir. Araştırmacılar, az sayıdaki İngiliz varyantında da bu değişimi tespit etti.

Hindistan varyantında da (L452R gibi) bazı potansiyel önemli mutasyonlar görüldü. Bilim insanlarına göre bu mutasyonlar, virüsü daha bulaşıcı hale getiriyor olabilir. Öte yandan Hindistan'da tespit edilen varyantların sadece biri kaygılandırıcı olarak değerlendiriliyor.