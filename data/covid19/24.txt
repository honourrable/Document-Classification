Hastaların Gözleri Çıkartılıyor! Yayınlanan 2 ay önce açık 23 Mayıs 2021 Tarafından Alara Büşra Ergen 
Hastaların Gözleri Çıkartılıyor!
Covid-19 kaynaklı kara mantar enfeksiyonu nedeniyle doktorlar, binlerce insanın gözlerini çıkarmak zorunda kaldı. Ayrıntılar haberimizde!

Koronavirüsten en fazla etkilenen ülkeler arasında olan Hindistan'da 'kara mantar' olarak bilinen mukormikoz alarmı verilmişti. The Mirror gazetesinin haberine göre, bu salgın nedeniyle bazı hastaların yaklaşık yüzde 60'ı gözlerinden biri veya her ikisi kaybetti.

Uzmanlar, mantar hastalığının yayılmasını önleyebilmek için tek yolun enfekte gözün ameliyatla alınması gerektiğini belirtti. Doktorlar, hastalık ile mücadele kapsamında hastaların gözlerini ameliyat ile çıkarmaya başladı. Yerel kaynaklı bilgilere göre, binlerce kişi bu ameliyatı olmak zorunda kaldı.


Mukormikoz hastalığının öldürücülük oranının yüzde 50 olduğunu açıklayan yetkililer, Covid-19 tedavisinde kullanılan steroidlerle salgının arasında bağlantı olduğunu açıkladı. Bu ilaçların bağışıklık sistemini zayıflattığına ve şeker seviyelerini yükselttiğine dikkat çekildi. Diyabet hastalarının da büyük risk altında olduğu belirtildi.

Sosyal medyada gündem olan enfeksiyon halk arasında 'binlerce kişinin gözünü oyuyorlar' şeklinde lanse edildi ve ülke genelinde büyük panik yarattı. İngiliz medya kuruluşu BBC’ye konuşan Hint doktorlar, kara mantar salgınının Covid-19’u atlatan kişilerde 12-18 gün sonra tespit edildiğini söyledi. Gujarat ve Maharashtra eyaletlerinde çok sayıda vaka görüldüğü kaydedildi. Ülkedeki vaka sayısının artmasıyla birlikte tüm Hindistan’ın 29 eyaletinde salgın ilan edildiği vurgulandı.