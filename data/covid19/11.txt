Covid-19’un Kaynağı Kürk Sanayisi Mi? Yayınlanan bir ay önce açık 07 Haziran 2021 Tarafından Zeynep Ulukut 
Covid-19’un Kaynağı Kürk Sanayisi Mi?
Alman virolog, koronavirüse dair bazı tezleri akla yatkın bulduğunu açıkladı. Ayrıntılar haberimizde!

Covid-19’a dair yaptığı açıklamalarla tanınan Berlin Charite Hastanesi Viroloji Enstitüsü Başkanı Prof. Dr. Christian Drosten, Çin’in kürk endüstrisinin koronavirüsün kaynağı olabileceğini açıkladı. Uzman virolog, “Sars-1’in kanıtlanmış kaynağı haricinde buna dair bir ispatım yok ancak bu virüs aynı türden. Aynı türden virüsler aynı şeyi yapar ve genelde menşe de aynıdır” ifadelerini kullandı.

Sars (Şiddetli Akut Solunum Yolu Sendromu) , 2002 ve 2003 yıllarında Çin’den yayılarak 800 kişinin hayatını kaybetmesi sebep oluştu. 2019 yılı sonunda ortaya çıkan koronavirüsün bu virüsle çok yakın bağlantılı olduğu biliniyor.


İsviçre’deki online Republik dergisine konuşan Drosten, ilk Sars salgınında virüsün taşıyıcı hayvanlar misk kedisi ve rakun köpeğinden yayıldığını ve bunun kanıtlandığını söyledi. Drosten, Çin’de kürk sanayisi için derileri kullanılan rakun köpeğinin koronavirüsü taşıyan yarasaları yemiş olabileceğini belirterek “Misk kedileri ve rakun köpeklerinin derisi canlı canlı kulaklarının üzerinden çıkartılarak yüzülüyor” dedi ve hayvanların bu esnada çığlık atarken ağzından çıkan aerosol zerrecikleriyle hastalığın insanlara bulaşmış olabileceğine işaret etti.
Kendisinin de çok yakın zamana kadar Covid-19’un kaynağının kürk için yapılan hayvancılık olabileceğini düşünmediğini belirten uzman virolog “Bu benim için kapanmış bir hikayeydi. Bu tür hayvan ticaretinin durdurulduğunu ve asla tekrar geri gelmeyeceğini düşünmüştüm. Ancak Sars şimdi geri döndü” diye konuştu.

