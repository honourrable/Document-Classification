Pandemi Döneminde Neden Kozmetiğe İlgi Arttı? Yayınlanan 2 ay önce açık 20 Mayıs 2021 Tarafından Alara Büşra Ergen 
Pandemi Döneminde Neden Kozmetiğe İlgi Arttı?
Pandemi sürecinde sosyal hayatlar kısıtlansa da kozmetik sektörü geçen yıla göre büyüme kaydetti. Ayrıntılar haberimizde!

Covid-19 salgını başladığında mağazaların kapanması kozmetik sektörü de olumsuz etkiledi. Ancak e-ticaret kullanımının, dezenfektan, sabun ve hijyen ürünlerine talebin artmasıyla sektör tekrardan canlandı.


Kozmetik sektörünün Türkiye'de de dünyada da büyümesinin en büyük nedenlerinden biri ise sosyal medya. Sosyal medyada "influencer" adı verilen etki alanı yüksek ünlülere ilginin artması bu alada etkili. Kimi uzmanlar bunu "selfie ekonomisi" olarak bile adlandırıyor.


Pandemi ile beraber maske kullanımı dolayısıyla dudak ürünlerine talep azalırken göz ürünlerine ilgi arttı. Öte yandan tüketiciler, cilt bakım ürünleri, saç boyaları gibi bazı ürünleri kendi evlerinde yapma yoluna gitti. Bu eksende organik ve doğal içerikli kozmetik hammaddesi ve yarı mamul talebinde artışlar gözlemlendi.


Uzmanlara göre son yıllarda tüketicilerin markaların etik üretim koşullarına uyması yönünde bilinçlenme de arttı. Özellikle Save Ralph adlı kısa animasyon film, kozmetik ürünleri üretimi sırasında hayvanlar üzerinde yapılan testlere dikkat çekerek bu konuda dünya çapında bir bilinçlenmenin ortaya çıkmasını sağladı.