İsrail'de Delta Varyantı Alarmı! Yayınlanan 21 gün önce açık 30 Haziran 2021 Tarafından Zeynep Ulukut 
İsrail'de Delta Varyantı Alarmı!
Covid-19'a karşı vatandaşların hızla aşılandığı İsrail'de,  yeni enfekte olmuş kişilerden üçte birinin iki doz aşı olduğu ortaya çıktı. Ayrıntılar haberimizde!

İsrail'de hayatın neredeyse normale döndüğü düşünülürken, geçtiğimiz gün ülkede 308 vaka görüldüğü açıklandı. Durum ile ilgili konuşan Başbakan Naftali Bennett, Delta tehlikesine dikkat çekti. Varyantın tespit edilmesi birkaç gün aldığı için vakaların önümüzdeki zamanda artacağı tahmin ediliyor. 

İsrail Sağlık Bakanlığı'nın yaptığı açıklamaya göre 13-26 Haziran tarihleri arasında ülkede tespit edilen 1,168 koronavirüs vakasının 128'inde Delta varyantına rastlandı. Vakalar arasında 555 hastanın 16 yaş üstü olduğu ve 437 kişinin iki doz aşıyı da yaptırdığı öğrenildi. Ancak aşılanmış olan bu kişilerin hastaneye yatma oranlarının düşük olduğu gözlemlendi. Bakanlık, iki doz aşı yaptıranların bağışıklığının azalmasını inceliyor. Öte yandan enfekte olanların neredeyse yarısı 17 yaşının altında ve Covid-19'u genellikle asemptomatikatlatıyorlar.