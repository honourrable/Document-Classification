Sıtma için Kullanılan Boğaz Spreyleri Covid-19 Riskini Azaltıyor! Yayınlanan 3 ay önce açık 16 Nisan 2021 Tarafından Zeynep Ulukut 
Sıtma için Kullanılan Boğaz Spreyleri Covid-19 Riskini Azaltıyor!
Sıtma için kullanılan oral ilaçların ve boğaz spreylerinin Covid-19’un bulaşma ihtimalini azalttığı ortaya çıktı. Ayrıntılar haberimizde!

The Economic Times’in haberine göre, Singapurlu bilim insanları, sıtma tedavisinde kullanılan oral bir ilacın ve antiseptik bir boğaz spreyinin yeni tip koronavirisün yayılmasını etkili şekilde azalttığını ortaya koydu.

3 Bin Göçmen İşçi Katıldı

2020’nin Mayıs ayında yapılan klinik araştırmaya, Singapur’un Tuas South Dormitory sanayi bölgesinde bulunan 3 binden fazla göçmen işçi katıldı. 6 haftalık süreç boyunca karantinaya alınan işçilere “Povidon” iyot boğaz spreyi ve reçete ile satılan “hidroksiklorokin” isimli ilaç verildi.

Boğaz Spreyi Kullananların Yakalanma Oranı Daha Düşük

Araştırma için klinik deneye katılan 21 ila 60 yaşları arasındaki 3 bin 37 kişinin, 6 hafta sonunda yarısından fazlasının virüse yakalandığı belirtildi. Boğaz spreyi kullananların virüse yakalanma oranının yüzde 46, hidroksiklorokin kullananların ise yüzde 49 olduğu ortaya konuldu. Bilim insanları, bulaşma riskinde Povidon iyot spreyin yüzde 24’lük, hidroksiklorokinin ise yüzde 21’lik bir azalma sağladığını açıkladı.


Yüksek Bulaş Riski Olan Ortamlarda Kullanılabilir
Uzmanlar, bu tür bir önleyici tedavinin yolcu gemileri, hapishaneler ve mülteci kampları gibi virüsün bulaşma riskinin yüksek olduğu yerlerde kullanılabileceğini vurguladı. Araştırmanın, Covid-19’un yayılmasını azaltmada önleyici tedavinin etkili olduğunu gösteren ilk çalışma olduğu kaydedildi.