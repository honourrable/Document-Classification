Aşı Yerine Tuzlu Su Enjekte Ettiler! Yayınlanan 15 gün önce açık 06 Temmuz 2021 Tarafından Zeynep Ulukut 
Aşı Yerine Tuzlu Su Enjekte Ettiler!
Covid-19 salgınından en fazla etkilenen ülkeler arasında bulunan Hindistan'da 2 bin 500 kişiye aşı yerine tuzlu su enjekte edildiği anlaşıldı. 

Mumbai şehri ve çevresinde dolandırıcı bir grup, 25 Mayıs-6 Haziran arasında 12 toplu aşılama etkinliği düzenledi. AstraZeneca lisansı altında üretilen Covishield adlı aşıyı yaptırdığını sanan insanlar hükümetin aşıyla ilgili internet sitesinde kendilerini bulamamasıyla polise başvurdu. İhbar üzerine soruşturma başlatan Mumbai polisi, dolandırıcıların aşı başına 10-17 dolar (80-150 TL) aldığını ve toplamda yaklaşık 28 bin dolar (yaklaşık 240 bin TL) kazandığını öğrendi. 

Aralarında doktorlarında bulunduğu 14 kişi, Dolandırıcılık, cinayet girişimi ve komplo düzenlemekten tutuklandı ve aşılamanın yapıldığı yerlerden Shivam Hastanesi de mühürlendi. Polis ekibinden Vishal Thakur, sahte aşı kartı, aşı şişesi ve şırınga için bir hastane kullanıldığını belirtti ve "Dolandırıcılar tuzlu su enjekte ediyorlardı. Kurdukları her aşı merkezinde bunu yapıyorlardı" dedi. Thakur, henüz bitmediğini sözlerine ekledi. 

Covid-19 vakalarında ABD’nin ardından ikinci sırada bulunan Hindistan’da şimdiye kadar 30 milyon vaka görüldü. Ülkede toplam 403 bin kişiden fazla insan salgın yüzünden hayatını kaybetti. Nüfusu yaklaşık 1,4 milyar olan ülkede 340 milyondan fazla kişi aşı yaptırdı. Fakat henüz iki doz aşı yaptıranların oranı nüfusun yüzde 4,6'sına denk geliyor. 