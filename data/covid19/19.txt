Aşı Olduktan Sonra Maske Takmaya Devam Edin! Yayınlanan bir ay önce açık 12 Haziran 2021 Tarafından Zeynep Ulukut 
Aşı Olduktan Sonra Maske Takmaya Devam Edin!
DSÖ, koronavirüs aşısı olanlara uyarılarda bulundu. Ayrıntılar haberimizde!
 

Dünya Sağlık Örgütü (DSÖ) Sözcüsü Margaret Harris, Birleşmiş Milletler (BM) Cenevre Ofisi’nde yapılan haftalık basın toplantısında Covid-19’a dair soruları yanıtladı. Harris, Covid-19 aşısı yapıldıktan sonra maske takılması gerektiğini belirtti ve “İstediğimiz şey koronavirüsün bulaşmasını azaltmak. Dolayısıyla aşıların bulaşmayı önleyip önlemeyeceğini şimdilik bilmiyoruz” diye konuştu.


DSÖ sözcüsü, mevcut aşıların virüs bulaşması halinde ciddi hastalıkları veya ölümü önlemede çok iyi olduğunu belirtti. Öte yandan Harris, iki doz aşı yaptıranların maske takmaya devam etmesi gerektiğini vurguladı. Maske takılmasıyla Covid-19’un varyantlarının bulaşma riskinin azalacağına işaret eden Harris, virüsün yayılmasını engellemek için sadece maske takmanın da yeterli olamayacağını da belirtti.
11 Haziran tarihi itibariyle dünya genelinde 2.16 milyar doz Covid-19 aşısı yapıldı. Toplam vaka sayısı ise 174 milyona, ölü sayısı da 3,8 milyona ulaştı.