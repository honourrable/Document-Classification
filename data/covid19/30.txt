Mutant Virüs Hamile Kadın Ölümlerini Arttırdı! Yayınlanan bir ay önce açık 15 Haziran 2021 Tarafından Zeynep Ulukut 
Mutant Virüs Hamile Kadın Ölümlerini Arttırdı!
Mutant virüs vakalarındaki artış sebebiyle Covid-19'a bağlı hamile kadın ölümleri arttı. Ayrıntılar haberimizde!

Prof. Dr. Mehmet Ceyhan, mutant virüste görülen artış ile koronavirüse bağlı hamile kadın ölümlerinin de arttığını açıkladı. Ceyhan, "Gebelik, zaten anne çocuğunu taşıyabilsin diye bağışıklığın baskılandığı bir dönemdir. Dolayısıyla bağışıklığı baskılayan ilaç alan bir kişi ya da kanser hastalığı tedavisi için ilaç alan bir kişide ortaya çıkan bağışıklık eksikliği gibi düşünmek lazım. Mutant virüs gerçekten çok sayıda gebenin ölümüne sebep oluyor ve birçoğunda da karnındaki bebek ile birlikte kaybına yol açıyor" diye konuştu.


Gebelerin ilk 3 aydan sonra Covid-19 salgınına karşı aşılanmaları gerektiğini belirten Prof. Dr. Ceyhan şunları söyledi:
"Bu sadece koronavirüste görülen bir durum değil aynı şey gripte de görülür. Gribin de aynen bu şekilde bir tipi yaygın olduğu zaman daha çok yaşlılar etkilenir ve ölür. Ama H1N1 dediğimiz başka bir tipi sık görülürse orada daha çok çocuklar ve genç yetişkinler etkilenir ve gebe ölümleri orada da görülür. Gebelerin kendilerinin risk grubunda olduğunu düşünmesi ve kendisini mutlaka koruması gerekir.”

Maske ve mesafe kurallarına uymanın önemini belirten Ceyhan, “Virüs birinin ağzından, burnundan çıktıysa bizi korumayacağını da bilerek, herkesin maske takmasını sağlayabilmeliyiz. Bunun dışında aşı olunmadan çok fazla kalabalıklara girmeyecekler." dedi.