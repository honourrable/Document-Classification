Arılar Covid-19’u Tespit Etmek İçin Eğitildi! Yayınlanan bir ay önce açık 14 Haziran 2021 Tarafından Zeynep Ulukut 
Arılar Covid-19’u Tespit Etmek İçin Eğitildi!
Bilim insanları, arıları koronavirüs kokusunu algılayabilecek şekilde eğitmeyi başardı. Ayrıntılar haberimizde!

Hollandalı bilim insanları, şekerli su çözeltisine Covid-19 enfeksiyonunun kokusunu enjekte etti. Wageningen Üniversitesi’nin 150’den fazla arının üzerinde yaptığı araştırma da enfekte olmayan numuneye giden arılara ödül verilmeyerek ‘Pavlov Prensibi’ uygulandı. Çalışmanın sonucunda arılar enfekte numuneyi sadece birkaç saniyede tespit etmeyi başardı.

Köpeklerde Covid-19’u Tespit Edebiliyor

Daha önce köpekler, insan tükürüğü veya terinden koronavirüsü tespit edebilecek şekilde eğitilmişti. Almanya’da yürütülen çalışma, köpeklerin pozitif numuneleri % 94 doğrulukla tespit edebildiği göstermişti.

Covid-19’a yakalanan kişiler, bazı metabolik değişimler geçirdiği için normale göre daha farklı koku salgılamaya başlıyor. Öte yandan bilim insanları, Covid-19 vakalarını tespit etmek için koklama tekniğinin tamamen güvenilir olup olmadığı hakkında emin değil.


Gelişmemiş Bölgeler İçin Umut Olabilir

Veteriner Holger Volk, “Her ne kadar sonuçlar çok ümit verici olsa da hiçbir kimse PCR yönteminin yerini alacağını söyleyemez” diyor. Ancak Covid-19’u tespit etmek için ekipmanların zor bulunduğu bölgelerde eğitilmiş hayvanlar oldukça umut verici.

Şu anda Wageningen Üniversitesi’nden bilim insanları bir çok arıyı tek seferde eğitebilecek bir makine prototipi üzerinde çalışıyor. Arılar, eğitim sonunda havadaki koronavirüs partiküllerinin tespiti için kullanılabilir.