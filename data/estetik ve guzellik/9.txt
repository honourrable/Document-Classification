Uzun saç sevenlerin asla vazgeçemeyeceği yağ: Biberiye yağı Yayınlanan 4 ay önce açık 21 Mart 2021 Tarafından Zeynep Ulukut 
Uzun saç sevenlerin asla vazgeçemeyeceği yağ: Biberiye yağı
Biberiye, saç derisini uyaran etkili bir saç bakımı bileşeni olarak eski zamanlardan beri kullanılıyor. Peki biberiyenin saçlara faydaları neler ve saçların hızlı uzaması için biberiye nasıl kullanılır? Hızlı saç uzaması için saç maskesi, sıcak yağ bakımı gibi öneriler, saglıkcafe.com'da

Saçların uzamasını sağlamak kolay bir iş değil, özellikle de hayatlarının çoğunda kısa saçlı olanlar için. Her mevsim, saçları farklı şekilde etkiliyor ve bu sebeple de saçları makastan uzak tutmak oldukça zor. Çoğu insanın saçları uzarken sahip oldukları en önemli endişe, aynı zamanda saçları hasarsız ve sağlıklı tutmaktır. Bu sebeple saç yağları serumları, saç maskeleri kullanmak, doğru ürünle saçları temizlemek ve olası hasarları önleyip düzenli olarak saça bakım yapmayı seçmelisiniz.

Tüm bunlar için ticari ürünlere güvenmeyi seçebileceğini gibi, doğal malzemeler kullanarak aynı zamanda daha bütçe dostu çözümler de bulabilirsiniz. Sadece bu da değil, kendi doğal saç bakımı ürünlerinizi hazırlarken saçlarınıza tam olarak ne sürdüğünüzü ve neden sürdüğünüzü de bilmiş oluyorsunuz.

Biberiye de böyle bir doğal malzeme. Biberiye yağı saça ve cilde faydaları üzerine yazı paylaştığımda da belirttiğim gibi biberiye, kafa derinizi uyaran etkili bir saç bakımı bileşeni olarak eski zamanlardan beri kullanılıyor. Peki biberiyenin saçlara faydaları neler ve saçların uzaması için biberiye nasıl kullanılır?

Biberiye’nin Saçlara Yararları :
Biberiye, yüzyıllardır saç büyümesini teşvik etmekle kalmayıp aynı zamanda saçlardaki erken grileşmeyi geciktirmek için kullanılıyor. Peki diğer faydaları;

Saç dökülmesinden muzdarip olduğunuz da, saçlarınızın büyümesi veya uzun süre saç derisinde tutulması zor bir görev olarak görülebilir. Biberiye yağı, kafa derisinde kan dolaşımını harekete geçirerek saç dökülmesini dengeleyebilir ve bu da saç büyümesini arttırır.
Yüksek besin değeri ve anti-inflamatuar özellikleri saç kökleirnin beslenmesi ve kafa derisinin yatıştırılması için mükemmel bir bileşen haline getirir, biberiyeyi. Ayrıca iltihaplı saç derisi için iyi bir çare haline getiren, yatıştırıcı analjezik özellikleri vardır.
Saçları koyulaştırdığı ve parlaklık kazandırdığı bilinir. Çoğunlukla ince, mat saçları olan kişilerce tarafından kullanılır.
Ottan elde edilen yağ, saç köklerindeki tıkanmalarını önleyerek temizlemeye yardımcı olur. Tıkalı folliküller genellikle kepek gibi problemlere neden olur ve aşırı olması halinde de saç dökülmesi sorunu ortaya çıkar.
Biberiye yağı, gri saçların yayılmasını önleme ve durdurma özelliği ile ünlüdür.
Kuru kafa derisini nemlendirir, pullanma ve kepeklenmeyi önler.
Hızlı Saç Uzaması için Biberiye Nasıl Kullanılır?
Biberiye, saç bakımı söz konusu olduğunda büyümeyi artırma yeteneği ile tanınır. Ekstra avantajları da bulunmaktadır elbette. Saç büyümesini artırmak ve saçların grileşmesini önlemek için saç bakımı rejimine biberiye eklenebilir. Peki nasıl?

1. Saç Uzaması için Biberiye Sıcak Yağ Tekniği :
Sıcak yağ tedavisi, saçlarınızı derinlemesine nemlendirmek için mükemmel bir yoldur. Kurumuş ve hasar gören saçları iyileştirmen ve kafa derisi sağlığı için en iyi yollarından biridir.

Malzemeler

2-4 damla biberiye yağı
2 çorba kaşığı taşıyıcı yağ (hindistancevizi, zeytin, badem vb.)
Havlu / Duş Başlığı
Şampuan
Saç Kremi
Uygulaması;

Biberiye yağı ve seçtiğiniz taşıyıcı yağı karıştırın (Hindistan cevizi yağı nüfuz edici özelliklerinden dolayı iyi çalışır) ve kısık ateşte biraz ısıtın. Besin kaybına neden olabileceğinden, yağları bir mikrodalga fırında ısıtmayın.
Saçınızı bölümlere ayırın ve karışımı kafa derisine uygulayıp, yaklaşık 10 dakika boyunca masaj yapın.
Saç kökleri ve uçları iyice kaplanana kadar yağı kullanın.
Yağlanmış saçlarınızın çevresinde sıcak havlu sarın (havluyu ısıtmak için ütü kullanılabilir). Alternatif olarak, bir duş başlığı ile kaplayabilirsiniz.
Yağı yıkamadan önce yaklaşık 30 dakika bekletin. Sıcak ortam besin maddelerinin maksimum nüfuz etmesini ve emilmesini sağlar.
Düzenli kullandığınız şampuanla yağları saçlardan yıkayın. Yağlı saçlarınız varsa saç kremini atlayabilirsiniz.
Yıkamayı, soğuk bir su ile sonlandırın.
Saçınıza haftada 2 kere sıcak yağ tedavisi uygulayabilirsiniz. Bu, saç büyümesini teşvik ederken saçınızı güçlendirir.

Önlemler

Yağı aşırı ısıtmayın, çünkü sadece kafa derinizi yakmakla kalmaz, aynı zamanda besleyici özelliklerinin kaybına da neden olabilir.
Başlangıç olarak saçlarınız yağlıysa da kullanmaktan korkmayın. Çünkü yağlı saç çoğu zaman nem eksikliğinin bir sonucudur.
Hızlı Saç Uzaması için Biberiye Nasıl Kullanılır?
2- Biberiyeli Saç Kremi :
Biberiye saç kremi içinde kullanıldığında saçlar parlak ve yumuşak olurken saç derisinde bulunan kan dolaşımını iyileştirir ve saç büyümesini teşvik eder. Bu aynı zamanda kaşıntılı veya kepekli saç derisi bulunan insanlar için iyi bir tedavi yöntemidir.

Malzemeler

Biberiye yaprağı 1 çorba kaşığı veya 15 damla Biberiye Yağı
1 su bardağı su
Çay demliği
Sprey şişesi
Uygulama

Bir fincan su ölçün ve kaynatın.
Kaynamış suya yaklaşık 15 damla biberiye esansı yağ ekleyin. Alternatif olarak, kurutulmuş biberiye yaprağı kullanıyorsanız, yaprakları haşlanmış suyun içinde 10 dakika boyunca bekletip, çay gibi demleyebilirsiniz.
Biberiye çayı yeşil-beyaz bir renk alırken uçucu yağ ve su karışımı renk almayacaktır.
Karışımı bir sprey şişesine dökün.
Saçınızı yıkayın ve saçlarınız nemli haldeyken biberiyeli bu suyu saçlara püskürtün. Saçlarınızın ve kafa derinizin çoğunu kapladığınızdan emin olun.
Saçlarınızı kurutun.
Alternatif olarak, saç dökülmesinden muzdarip olmanız durumunda, kan dolaşımını iyileştirmek ve saç büyümesini arttırmak için biberiye çayı içebilirsiniz.
Bunu saçınızı her yıkadığınızda kullanabilirsiniz.
Önlemler

Yüksek tansiyonunuz olması veya hamile olunması durumunda bu tedaviyi kullanmayın.

Hızlı Saç Uzaması için Biberiye Nasıl Kullanılır?
3- Saç Uzaması  İçin Biberiye Suyu (Biberiye Saçları Durulama) :
Bir biberiyeli saç durulama suyu kullanmak, saçınızı parlak ve yönetilebilir hale getirecektir. Saç dökülmesini önleyerek saç derinizi de uyarır.

Malzemeler

1 çorba kaşığı kurutulmuş biberiye yaprağı
2 su bardağı su.
Uygulama;

Suyu kaynatın ve biberiye yaprakları ekleyin.
Süzmeden önce 15 dakika kaynatın.
Suyu süzün ve soğumak için bir kenara koyun.
Saçınızı her zamanki gibi yıkayın ve sonra biberiyeli suyu saçlarınıza son bir durulama olarak dökün.
Birkaç dakika sonra saç derisini masaj yapın.
En iyi sonuç için haftada bir kez bu durulamayı kullanın.
Önlemler

Biberiye suyunun saçınıza dökülmeden önce tamamen soğutulduğundan emin olun. Sıcak su hem yakacak hem de saçlarda nem kaybına neden olacaktır.

Hızlı Saç Uzaması için Biberiye Nasıl Kullanılır?
4- Sirkeli Biberiye :
Bazen yavaş saç gelişimine kir ve ürün artığı neden olabilir. Kir ve ürün birikirse, bunlar saç köklerini tıkayabilir ve ayrıca saçınızda tortu oluşturabilir. Bununla baş etmenin iyi bir yolu biberiye sirkesi durulaması kullanmaktır.

Malzemeler,

1 su bardağı elma sirkesi
3-4 dal taze biberiye
2 su bardağı su
Uygulama;

Taze biberiye dallarını ezin ve serin ve karanlık bir yerde en az 2-4 hafta elma sirkesine batırın.
4 hafta sonra, 4 yemek kaşığı biberiye sirkesi alın ve 2 bardak su ile karıştırın.
Bu karışımı şampuan ve durulama sonrasında son durulama olarak kullanın.
Diğer biberiye tedavilerine ek olarak ayda bir kez bu durulama kullanılabilir.
Önlemler

Biberiye sirkesi çok fazla kullanmayın. Kuru saçlarınız varsa, saçlarınızın daha da fazla susuz kalmasını önlemek için daha az miktarda kullanın.

Hızlı Saç Uzaması için Biberiye Nasıl Kullanılır?
5- Diğer Yağlar ile Karıştırma :
Saç büyümesine ve saçların beslenmesine katkısı olacak diğer doğal yağlar ile karıştırılabilir. Bu yağlar, badem yağı, jojoba yağı, çay ağacı yağı, lavanta yağı, hint yağı, nane yağı, zeytinyağı ve hindistan cevizi yağıdır. Karışımı saç derisine ve tüm saç tellerine masaj yaparak uygulayabilirsiniz.

Biberiye’nin Saç Büyümesine Etkilerini Gözlemlemek Ne Kadar Sürer?
Ortalama bir ay sonra artan saç büyümesini fark etmeye başlayacaksınız. Bitkinin düzenli kullanımı, saçınızın uzama hızını artıracak ve hacmini de artıracaktır. Çok fazla içerikler arasında geçiş yapmayın. Herkesin saçları farklı olduğu için saçınıza en iyi neyin işe yaradığını anlayın ve ona sadık kalın.

Saçınızı uzatmak uzun bir süreçtir ve kısayolu yoktur. Biberiye gibi malzemeleri kullanarak hedeflerinize ulaşabilirsiniz ancak bir gecede uzun saç verecek bir mucize çözüm bulunmamaktadır. Uygun bir saç bakımı rejimi ve biraz sabır ile, istediğiniz mükemmel uzun saçları elde edebilirsiniz.

Bazı saç sorunları, kullanılan yanlış saç ürünleri veya uygulamaları saçların cansız, kuru, donuk görünmesine sebep olabildiği gibi saçların uzamasının da engeli olabilir.