Bireyin, Vücudunda Var Olmayan Kusurlar Bulması Durumu: Quasimodo Sendromu Yayınlanan 3 ay önce açık 08 Nisan 2021 Tarafından Zeynep Ulukut 
Bireyin, Vücudunda Var Olmayan Kusurlar Bulması Durumu: Quasimodo Sendromu
Dünya Sağlık Örgütü'nün (WHO) bir raporuna göre, dünyadaki her dört kişiden biri hayatının bir noktasında zihinsel veya davranışsal bozukluklardan etkileniyor. Şu anda yaklaşık 450 milyon insan bu tür rahatsızlıklardan muzdarip. Bunlar arasındaki en sıra dışı olanlardan biri ise "Quasimodo sendromu". Victor Hugo'nun "Notre Dame'ın Kamburu"ndaki Quasimodo karakterinden adını alan Quasimodo sendromu, bireyin, vücudunda var olmayan kusurlar bulması ve onlardan rahatsız olmasıdır. Bu kişiler kendilerini sürekli aynada inceleyip her seferinde yeni bir kusur bulurlar. Bedenlerinden duydukları tatminsizlik onları iş ve sosyal hayattan uzaklaştırıyor. Hastalık ilerledikçe evlerinden dışarı çıkamıyorlar, ileri aşamalarda intihar etmeye bile çalışabiliyorlar.


Bu sendrom genellikle ergenlik döneminde ortaya çıkar. Genetik yatkınlığın yanı sıra, sosyal normlar ve sosyal medyaya yayılan güzellik algıları, sendromun tetikleyici faktörleridir.

Bu sendromun temel belirtisi, bireyin kendini çok fazla incelemesi ve imajında kusurlar bulmasıdır. Bu kadar zaman alan bu incelemeler özellikle yüz bölgesine odaklanır. Quasimodo sendromlu hastaların kusurlu buldukları vücut kısmı hakkında başkalarının fikirlerini almaları ihtiyacı oluşur. Başkalarının veya uzmanların söyledikleri onlar için ikna edici değildir. Bu kişiler genellikle plastik cerrahların ve dermatologların kapısını çalarlar. Cerrahları ameliyatı gereksiz bulursa, daha az yetkin kişilere yaptırmayı göze alarak zarar görebilirler.

Quasimodo sendromu olan kişiler saç ve giyim tarzı gibi konularda her zaman tereddütlüdür ve hayali kusurlarının herkes tarafından fark edildiğini ve çirkin olduklarını düşünürler. Yaşamlarındaki her şeyde güzellik algıları doğrultusunda yanlış kararlar alabilirler. Bu sendroma sahip kişiler, "Çok çirkinim veya gözlerim, burnum kusurlu" gibi şeyler söyler.

Yaşamları ile ilgili karar vermeleri gereken noktalarda kendilerini çirkin olarak algılamaları öz güvenlerini düşürür. Ayrıca güzellik takıntısı, hayatın diğer alanlarına olan ilgisini ve algısını engeller.

Hastalar, başkaları tarafından görülemeyen hayali kusurlarını ciddi bir engel olarak görürler ve onlarla sürekli ilgilenirler. Bu algı nedeniyle tekrarlayan davranışlar gösterirler. Örneğin bir aynaya bakmak, bir şeyi saklamaya veya düzeltmeye çalışmak bunlardan bazılarıdır. Özelliklerini başkalarıyla karşılaştırırken zamanla yaşam kaliteleri bozulur. İçine kapanırlar ve dışarı çıkmak istemezler. Yaptıkları tek şey kusurlarını düzeltmek olur. İleri vakalarda, hayatlarına son verme arzusuna sahip olabilirler.

Sendromun tedavisi, hastanın probleminin psikolojik arka planına göre değişebilir. Bir psikolog onaylarsa doğru psikoterapiler eşliğinde tıbbi tedavi uygulanabilir. Bilişsel-davranışçı terapi ve hipnoterapi bu gibi durumlarda çok yardımcı olabilir. Uzmanlar, herhangi bir estetik müdahaleye teşebbüs edilmeden önce tedavinin psikolojik düzeyde başlaması gerektiğine inanıyor.