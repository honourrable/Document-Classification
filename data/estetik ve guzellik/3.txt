Güzellik Uykusu Gerçek Mi? Yayınlanan 2 ay önce açık 28 Mayıs 2021 Tarafından Alara Büşra Ergen 
Güzellik Uykusu Gerçek Mi?
Manchester Üniversitesi'nden biyologlar, iyi bir uykunun önemini açıkladı.

Nature Cell Biology'de yayımlanan ve farelerle yapılan araştırma  ilginç sonuçlar verdi. Çalışmaya göre  vücut saat mekanizmasının en aktif olduğu sırada vücudumuzu koruma yeteneğimiz artıyor. Vücut saati mekanizmasının hassaslı  yaş ilerledikçe azalıyor. Bu nedenle araştırmacılar, bu keşifin  yaşlanmanın gizemlerinin ortaya çıkmasına yardımcı olabileceğini düşünüyor. Öte yandan hücrelere kemik, deri, tendon ve kıkırdak gibi bağ dokusu şeklinde yapısal ve biyokimyasal destek sağlayan vücudun hücre dışı matrisini de açıklığa kavuşturabilir.

Vücut ağırlığının yarısından fazlası matris ve bunun yarısı da kollajenden oluşuyor. 17 yaşına gelindiğinde bunun oluşumunun tamamladığını biliniyor. Ancak şu anda araştırmacılar, iki tür fibril (hücreler tarafından dokular oluşturmak için dokunan ip gibi kolajen yapıları) olduğunu keşfettiler.

Yaklaşık 200 nanometre çapında (bir iğne ucundan milyon milyon kez daha küçük) daha kalın fibriller  17 yaşından itibaren değişmeyerek hayatımız boyunca bizimle kalıyor. Ancak araştırmacılar, 50 nanometre çapındaki daha ince fibrillerin, bedenin günün zorluklarına maruz bırakıldığı durumlarda kurban edildiğini, geceleri dinlenildiğinde ise yenilendiklerini tespit etti.


İnce Fibrillerin Vücudun Matrisine Etkisi

Çalışmada, kollajen, kütle spektrometrisi ile gözlendi ve fare fibrilleri, 2 gün boyunca her 4 saatte bir hacimsel elektron mikroskopisi kullanılarak takip edildi. Farelerde vücut saati genleri nakledildiğinde ince ve kalın fibriller rastgele bir şekilde birleştirildi. Profesör Kadler, kollajenin vücuda yapı sağlayan ve vücudun bağ dokusunun bütünlüğünü, esnekliğini ve gücünü temin eden en bol protein olduğunu ifade etti.

Matriksin aşınma ve yıpranma ile gücünün azalması gerektiğini düşünülür ancak durum bundan farklı. Vücut saatimiz, matrisin kalıcı parçalarını koruyarak kurbanlık ve yenilenebilen bir yapı oluşturur. Bir odanın duvarlarındaki tuğlaları kalıcı parça olarak hayal edildiğinde, duvarlardaki boyalar sık sık yenilenmesi gereken kurbanlık parça olarak görülebilir. Ayrıca, bir arabanın yağlanması ve radyatörünün suyla doldurulması gerektiği gibi, bu ince fibriller de vücudun matrisini korumaya yardımcı olmaktadır. Bunun bilinmesi biyolojimizi en temel düzeyde anlamada etkili olabilir. Örneğin, yaraların nasıl iyileştiği veya yaşlandığımız hakkında daha kapsamlı bir fikir verebilir.