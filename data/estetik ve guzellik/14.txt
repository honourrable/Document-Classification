Kirpikleri doğal yollarla koruma ve uzatma yöntemleri Yayınlanan 5 ay önce açık 18 Şubat 2021 Tarafından Zeynep Ulukut 
Kirpikleri doğal yollarla koruma ve uzatma yöntemleri
Doğal yollardan daha uzun, daha gür kirpiklerin olsun istiyorsan deneyebileceğin birçok şey var. Bu yöntemlerin çoğu, bilim tarafından desteklenmemekle birlikte birçok alternatif sağlık uygulayıcısı ve güzellik konusunda Kendin Yap yaklaşımını benimseyenler tarafından şiddetle tavsiye ediliyor. Bu yöntemleri deneyenler, bir ay içinde sonuç aldıklarını iddia ediyorlar.

Yöntem 1 / 4:
Kirpik Sağlığını ve Hijyenini İyileştirmek 
Kılların sağlıklı uzamasını destekleyen yiyecekler ye. Aşağıdaki yiyeceklerin, kılların sağlıklı uzamasına yardımcı olduğu kanıtlanmıştır:

Somon balığı gür ve parlak kılların gelişmesini teşvik eden omega-3 yağ asitleri içerir.
Yoğurtta, kan akışını iyileştiren ve kılların gür kalmasına yardım eden B5 vitamini bulunur.
Ispanak, A vitamini, demir, beta karoten, folat ve C vitamini içerir ve bunlar, kıllarının güçlü olmasını ve iyi nemlenmesini sağlar.
Turunçgiller ve guava, kırılmayı önleyen C vitamini içerir.
Et, demir takviyeli kahvaltılık gevrekler ve yeşil yapraklı sebzeler, kıllarının uzamaya devam etmesi için gereken demiri sağlar.
Yağsız kümes hayvanı eti ve diğer yağsız protein kaynakları, kıl gelişimini iyileştirir. Yeterince protein almadığında, kıllarının uzaması durur.
Tarçın kan dolaşımına yardımcı olur ve bu da saç foliküllerine oksijen ve besin taşır.
Yeşil çay iç ya da dışarıdan kullan. Araştırmalar, yeşil çayın kıl gelişimini iyileştirebileceğini ileri sürüyor. 6 ay yeşil çay içen kemirgenler üzerinde yapılan bir çalışma, önceden tüysüz olan bölgelerde ciddi bir kıl gelişimi olduğunu göstermiştir.

Yeşil çay, topikal olarak (doğrudan cilde/kıllara) sürüldüğünde, kılların gelişimini teşvik eder ve onları yumuşatır.
Araştırmalar, sarımsağın kıl gelişimine yardım edebildiğini göstermiştir. Bir çalışma, kılsız bölgelere topikal olarak sarımsak süren hastaların 2 ila 4 haftada sonuç aldıklarını göstermiştir.
Sarımsak hapları, çoğu gıda marketinde ve birçok eczanede mevcuttur. Sarımsak kremlerini ya da jellerini bulmak daha zor olabilir, o yüzden eczanede bulamazsan doktoruna ya da dermatoloğuna sor.
Kirpiklerine sarımsağın kendisini sürme çünkü bu, sarımsak gibi kokmanın yanı sıra tahrişe yol açacaktır.
Bu görsel boş bir alt niteliğe sahip; dosya adı top-view-a-cup-of-chamomile-tea-with-lemon-mint-leaves-sugar-on-white-surface-horizontal-1024x683.jpg
Her gece makyajını çıkar. Makyaj yapmak, kirpiklerini kurutabilir, kirpiklerinin kırılgan olmasına, daha kolay kırılmasına ya da düşmesine yol açar. Ayrıca, makyajını çıkarmamak gözlerinin tahriş olmasına, hatta arpacık çıkmasına bile neden olabilir.Arpacık göz kapaklarında, çoğunlukla kirpik hattının civarında ortaya çıkan sivilcedir. Arpacığa tıkalı yağ bezleri ve bakteriler neden olur. Arpacığın yol açtığı tahriş, kirpiklerin dökülmesine neden olabilir.

Suya dayanıklı maskarayı çıkarmak zor olabilir ama çıkarmak önemlidir. Kirpiklerini kurutabilir, kirpiklerinin kırılgan olmasına yol açabilir. Maskarayı her gün kullanmaktan kaçın. 

Göz kapaklarını ve kirpiklerini nazikçe temizle. Gözlerin için yumuşak bir makyaj temizleyicisi kullan. Hindistan cevizi yağı, iyi bir seçenektir çünkü hem makyajını çıkaracak hem de kirpiklerini nemlendirecektir. Antibakteriyel özellikleri de vardır.Göz makyajını çıkarmanın iyi bir yolu, göz kapaklarına ve kirpiklerine Hindistan cevizi yağıyla nazikçe masaj yapmak, sonra da makyaj pamuğuyla hafifçe dokunarak yağı ve makyajı çıkarmaktır.

Gözlerini temizlerken çok sert ovuşturmamaya dikkat et çünkü bu, kirpiklerinin bir kısmının dökülmesine neden olabilir.

Kirpik kaldırma uyguluyorsan her gün nemlendirici kirpik kremi kullan. 

Makyajını çıkardıktan sonra, yumuşak bir yüz temizleyicisi kullan. Makyajını temizledikten sonra, göz kapakların da dahil tüm yüzüne yumuşak bir yüz temizleyicisi sür. Bu, geriye kalan yağı temizlemeye yardımcı olacaktır.

Göz kapakların artık epey temizlenmiştir, o yüzden temizleyicinin gözlerinin üstünden hafifçe akmasına izin ver. Ovmaya gerek yok.
Takma kirpik kullanıyorsan kirpikleri her taktığında onları yumuşak bir temzileyici ile temizlediğinden emin ol.
Kirpiklerine sürekli makyaj yapma. Her gün makyaj yapmaktan, özellikle de göz makyajından ve maskaradan kaçın. Her gün makyaj yapmak, kirpiklerini kurutabilir ve gözlerini tahriş edebilir, bu da kirpiklerinin kırılmasına, hatta dökülmesine bile yol açabilir.

İşe ya da okula giderken makyaj yapmak zorundaysan hafta sonu bir gün ara vermeye çalış.
Hiç değilse eve gelir gelmez, günün/gecenin geri kalanında dışarıya çıkmayacaksan makyajını temizle.
 

Cosmetic comb for the eyelashes. Macro image.

Nemlendirici bir maskara kullan. Maskara süreceğin zaman bakım uygulayan bir formülü seç çünkü bu sadece kirpiklerini dolgunlaştırmaktan daha fazlasını yapar. Bu formüllerde, kirpik gelişimini destekleyen ve kirpiklerinin daha çok uzamasını ve gür görünmesini sağlayan bileşenler bulunur.

Nemlendirici maskaralar, kirpiklerine bitki hücresi özleri, biyotin ve amino asitler gibi içerikler sağlar.
Sonuçları görmek için zaman ve tutarlı bir şekilde kullanmak gerekir. Ama, zaten maskara kullanıyorsan fazladan bir çaba harcamana gerek yok!
Kirpik kıllarının büyüme döngüsünü (anajen faz) uzatmaya yardımcı olacak bir kirpik uzatma serumu da kullanabilirsin
Suya dayanıklı maskaradan uzak dur. Suya dayanıklı maskara, kirpiklerini kurutmakla kalmaz, suya dayanıklı olmayan formüllere göre çıkarması daha zordur. Maskaranı çıkarmak için ne kadar uğraşırsan bu sırada kirpiklerinin bazılarını koparma ihtimalin o kadar artar 

Takma kirpik ve kirpik kıvırıcı kullanırken dikkatli ol. Bunların her ikisinde de kirpiklerini çekmen ve kirpiklerinin üstüne baskı uygulaman gerekir; bu da kirpiklerinin dökülmesine yol açabilir. Kirpik kıvırıcı kullanman gerekiyorsa sert bir şekilde bastırmak yerine, birkaç kez hafifçe sık.

Kirpik kıvırıcı kullanırsan mutlaka sadece kirpiklerine maskara sürmeden ÖNCE kullan. Kirpikler ıslakken kullanmak, kirpiklerin kıvırıcıya yapışıp kopma riskini artırır.
Bu görsel boş bir alt niteliğe sahip; dosya adı woman-taking-care-her-eyelashes-1024x576.jpg
Kirpiklerini ovalama ya da çekiştirme. İster kirpiklerini temizliyor ol ister gözünden bir şey çıkarıyor ol, kirpiklerini ovalamaktan ya da çekiştirmekten kaçın çünkü böyle yapmak, kirpiklerinin kırılmasına ya da dökülmesine sebep olabilir.

Kirpiklerini ovmak, parmaklarını ya da başka şeyleri ileriye, geriye ya da yukarıya, aşağıya hareket ettirirken kirpiklerine sert bir şekilde baskı yapmak demektir.
Kirpiklerini ovalamanın göz kapaklarına masaj yapmakla aynı şey olmadığını aklında bulundur; masaj, hem göz kapaklarının hem kirpiklerinin sağlığını iyileştirebilir.
Yöntem 2 / 4:
Göz Kapaklarına Masaj Yapmak 
Ellerini yıkayıp kurula. Göz kapaklarına masaj yapmadan önce ellerinin temiz ve kuru olduğundan emin olman gerekir, yoksa gözlerinin tahriş olma ya da gözlerinde sivilce (arpacık) çıkma riski ortaya çıkabilir. 

Göz kapaklarına ılık kompres uygula. Çok ılık suya batırdığın temiz bir bez de kullanabilirsin. Suyun cildini yakacak kadar sıcak olmadığından emin ol. Bu, gözeneklerini açmaya ve göz kapaklarınla kirpik hattını derinlemesine temizlemeye yardım eder. 

Göz kapaklarına ve kirpik hattına hafifçe masaj yap. Parmaklarını, göz kapakların boyunca gözlerine doğru gezdir; bunu, üst göz kapağında aşağı doğru, alt göz kapağında yukarı doğru yap. Bu bölgelere masaj yapmak, gözeneklerinin temiz kalmasını sağlar, kan akışını arttırır ve kıl gelişimini tetikler.

Göz kapaklarına masaj yaparken mutlaka hafif bir baskı uygula. Uyguladığın baskı, hiçbir şekilde göz kapaklarına ya da göz yuvarına zarar verecek kadar sert olmamalı.
Bunu, yağla ya da yağsız yapabilirsin. Yağ kullanırsan gözlerine kaçırmamaya dikkat et ve sonrasında yağın gözeneklerini tıkaması için yüzünü iyice yıka. Hindistan cevizi yağının antibakteriyel özellikleri olduğu için bu iyi bir seçenek olabilir.
30 saniyeden fazla 5 ila 10 kez tekrarla.Her bir kirpikte parmaklarını kirpik başına kabaca 30 saniye gezdirmeye devam et. Herhangi bir rahatsızlık hissedersen daha az baskı uygulayabilir ya da ara verebilirsin. 

Bu haftada en az 2 ila 3 kez tekrarla. Hatta, bazı insanlar göz kapaklarına günde bir kez masaj yaparlar.

Yöntem 3 / 4:
Kirpiklerine Yağ Sürmek 
Hangi yağların kirpiklerine faydalı olduğunu bil. Çoğu alternatif sağlık uygulayıcısı ve güzellik konusunda Kendin Yap yaklaşımının taraftarları aşağıdaki yağların kıl gelişimini tetiklediğine inanmaktadır ama bunların gerçekten işe yaradığını kanıtlamak için hâlâ bilimsel araştırmalara ihtiyaç vardır:

Hint yağı daha gür, daha kalın kirpiklerin gelişimini desteklemek için en sık tavsiye edilen yağlardan biridir. Doğal ve heksansız bir Hint yağı markası almaya çalış.
Sedir ağacı, kıl gelişimini destekleyen bir uyarıcıdır.
Hindistan cevizi yağı, protein kaybını önleyerek kıl sağlığını ve gelişimini iyileştirmeye yardım edebilen lorik asit içerir.
Saf sızma zeytin yağının, daha gür, daha kalın kirpiklere sahip olmana yardım edebilen nemlendirici ve antibakteriyel özellikleri vardır.
Jojoba yağı, doğal bir kıl gelişimi çözümü olarak uzun zamandır övgü almaktadır. Kılları nemlendirip beslediği kanıtlanmıştır ve gelişimi tetikleyebilir.
Fas argan yağı, antioksidanlarla doludur ve kıllarını hem nemlendirir hem besler.
Biberiye yağı, kıl köklerini uyarır, kıl gelişimini iyileştirir ve dolaşımı atrttırır.
E vitamini yağı, kıl gelişimini desteklemek için takviye olarak alınabilir ya da dışarıdan uygulanabilir.
Bu görsel boş bir alt niteliğe sahip; dosya adı front-view-oil-made-from-green-plant-with-copy-space-1024x548.jpg
Yağları seyrelt. Bazı yağlar, örneğin Hindistan cevizi gibi yağlar, seyreltilmeden doğrudan kirpiklere sürülebilir. Fakat esansiyel yağlar, taşıyıcı yağlarla seyreltilmezse gözleri tahriş edebilen güçlü kokulara sahiptir.

Saf sızma zeytinyağı ve jojoba yağı, esansiyel yağları seyreltmek için sıklıkla kullanılır. Ne kadar kullanacağın, zevkine göre değişecektir ama bir tatlı kaşığı taşıyıcı yağ için 2 ila 4 damla esansiyel yağla başlaman iyi olabilir.
Örnek bir kirpik gelişimi reçetesi öğren. Popüler bir serum tarifine göre, 1/2 tatlı kaşığı Hindistan cevizi yağıyla 2 ila 4 damla lavanta esansiyel yağı karıştırılır. Bunları avucunda bile karıştırabilirsin.

Daha fazla yapmak istersen aynı oranları daha fazla miktarlarda kullan ve karışımı, hava geçirmeyen bir kapta ve ışık almayacağı bir yerde sakla.
Göz bölgeni yıka. Burasının makyajdan ya da pislikten/kirden arınmış olmasını sağla. Göz bölgeni ellerinle nazikçe yıka, gözlerini ve kirpiklerini ovuşturmamaya ya da çok fazla baskı uygulamamaya dikkat et. 

Yağı ya da yağ karışımını kirpiklerine sür. Bunu yapmak için parmağını ya da pamuklu bir çubuk kullan. Diplerden başla ve uçlara doğru ilerle. 

Gözlerine kaçırmamaya dikkat et. Esansiyel yağlar, gözlerini tahriş edebilir, o yüzden uygulama sırasında hiçbir yağın gözlerine girmemesine dikkat et. Girerse gözlerini soğuk ve temiz suyla yıka.

Gözlerini yıkamak için, ellerini ya da lavaboyu serin ya da ılık suyla doldur ve eğilip gözünü suya sok. Gözünü sürekli kapatıp aç, elindeki suyu bırak ve gözlerinin yıkandığını hissedene kadar tekrarla.
Gece gözünde bırak. İdeal olarak, bu serumu kirpiklerine yatmadan önce sür ki kirpiklerin yararlı maddelerin hepsini emebilsin. 

Ertesi gün gözlerini iyice yıka. Gözeneklerinin ve bezlerinin tıkanmaması için ertesi gün gözlerini mutlaka iyice yıka. Gözlerini temizlerken nazik olmayı unutma; gözlerini ovuşturma.

Bunu haftada birkaç kez tekrarla. Tahriş sorunu yaşarsan kirpiklerin için kullandığın yağı kullanmayı hemen bırak.

Bu görsel boş bir alt niteliğe sahip; dosya adı brunette-beautiful-woman-removing-her-eye-makeup-with-lotion-cotton-pad-1024x683.jpg
Close up photo of brunette beautiful woman removing her eye makeup with lotion and cotton pad, isolated over white background

Kirpiklerini Uzatmak İçin Pertrol Jölesi Kullanmak
Kirpiklere neden iyi geldiğini bil. Aslında, petrol jölesinin kirpik gelişimini iyileştirdiğine dair bu çok eski iddiayı kanıtlayan hiç bilimsel kanıt yok ama sayısız insan, bunu kullanarak başarıya ulaştığını iddia ediyor.

Çoğu insan, petrol jölesinin kirpik geliştirme etkisinin, koruyucu bir bariyer oluşturmasından kaynaklandığına inanır; bu koruyucu bariyer, kirpiklerinin daha güçlü olmasını sağlayabilir ve böylece kirpiklerinin en fazla uzayabilecekleri noktaya ulaşmadan kırılma ihtimali azalır.
Riskleri bil. Petrol jölesi (petrolatum ismiyle de bilinir) genellikle güvenli olarak kabul edilir ama son zamanlarda petrolatumun kaynağı olan petrolde bulunan kanserojen kimyasallarla ilgili riskler dile getiriliyor.

Bazı insanlar, petrol jölesinden sağlıkla ilgili değil de ahlaki kaygılardan ötürü uzak duruyorlar çünkü petrol jölesi, yenilenemeyen bir kaynak olan petrolden üretilir.
Petrol jölesine alerjik reaksiyonlar ender görülür ama mümkündür, o yüzden dikkatli kullan. Ayrıca, petrol jölesi yağlı olduğu için, kirpiklerine sürmenin göz kapaklarındaki ve kirpik hattındaki gözeneklerin tıkanmasına ve böylece tahrişe ya da arpacık çıkmasına neden olma riski de vardır.
Petrol jölesi satın al. Vazelin, popüler bir markadır ama markasız olanlarını da alabilirsin. Petrol jölesi kullanmak istemiyorsan petrolsüz versiyonlarını sağlıklı gıda marketlerinden satın alabilirsin. Sentetik versiyonları da mevcuttur.

1/8 su bardağı (kabaca 30 gram) rendelenmiş balmumunu 1/2 su bardağı zeytinyağıyla karıştırarak kendi petrolsüz jöleni de yapabilirsin: Bunları, küçük bir tencerede karıştır, kısık ateşte ya da benmari usulü erit ve karışımı soğuması için bir kavanoza boşalt.
Bir maskara fırçası ya da pamuklu çubuk satın al. Bunların ikisini de eczanelerde, kozmetik dükkânlarında ve ucuzluk dükkânlarında bulabilmen gerek.

Maskara fırçası tercih edersen ama satın almak istemezsen makyaj ürünleri satan bir mağazaya gidip ürün denemede ya da mağazada makyaj yapılırken kullanılan tek kullanımlık fırçalardan isteyebilirsin.
Kullanılıp atılan bir maskara fırçası edinirsen her kullanımdan sonra mutlaka yumuşak bir temizleyiciyle (bebe şampuanı işe yarar) ve ılık suyla temizle.
Bu görsel boş bir alt niteliğe sahip; dosya adı 2ec0edb4-f7da-4e1a-a1d2-b59a5de1a7e1
Göz kapaklarını ve kirpiklerini temizle. Yumuşak, kokusuz bir temizleyiciyle, ovuşturmadan ya da çok baskı uygulamadan göz kapaklarını ve kirpiklerini yıka. Bu, kirlerden, örneğin makyaj kalıntılarından temizlenmelerini sağlar. 

Kirpiklerine petrol jölesi sür. Pamuklu çubuğu petrol jölesine batır, sonra da kirpik hattına gözlerine kaçırmadan sürme sürer gibi sür. Sonra, parmaklarınla azıcık petrol jölesi al ve başparmağınla işaret parmağını kirpiklerinin üzerinde hafifçe gezdir.

Petrol jölesini temiz bir maskara fırçasıyla aynı maskara sürer gibi de sürebilirsin.
Yatmadan önce uygula ya da maskara yerine bunu sür. Petrol jölesini yatmadan önce sürmek, jölenin bozulmadan kirpiklerine işlemesini sağlar. Bunu maskara yerine de sürebilirsin. Maskara kadar çarpıcı gözükmeyecektir ama kirpiklerinin daha iyi gözükmesini sağlayacaktır.

Bazıları, kirpiklerinin nemini koruması ve maskaranın daha uzun dayanması için maskaranı sürmeden önce petrol jölesi sürmeni öneriyor, diğerleriyse petrol jölesinin, maskaranın akmasına neden olacağını iddia ediyor.
Bunu haftada en az 3 kez tekrarla. Petrol jölesini sadece yatmadan önce sürüyorsan bunu haftada en az 3 kez tekrarlamaya çalış. 

Petrol jölesini göz kapaklarından ve kirpiklerinden iyice temizlemeyi ihmal etme. Yumuşak bir temizleyici kullanarak petrol jölesini kirpiklerinden ve göz kapaklarından iyice temizle. 

﻿

Petrol jölesini kirpiklerine her zaman sürme. Göz kapaklarını ve kirpiklerini dinlendirmen lazım, yoksa gözeneklerinin tıkanma riski oluşur ve bu da kirpiklerinin dökülmesine ya da en azından gelişmesinin durmasına neden olabilir.

Maskaranın yerine sürüyorsan gece sürme.
Gece sürüyorsan da bütün gün kalmasın.
·
2 ila 4 haftada bir fark görmeyi bekle. Yaygın iddiaya göre, petrol jölesi, kirpiklerini daha uzun ve daha gür yapabilir. Düzenli kullanman şartıyla, birkaç hafta içinde bir fark görebilmen gerek.

Birçok insan, petrol jölesinin kirpiklerini daha gür ve daha uzun yaptığını iddia etse de bu iddiaların doğru olduğunu kanıtlayan hiçbir bilimsel araştırma yapılmamıştır.
İpuçları
Piyasada, kirpik gelişimini desteklediğini iddia eden birçok serum vardır. Bir tanesini satın almadan önce İnternet'teki yorumları okumanın faydası var çünkü bunların hepsi eşit derecede işe yaramaz ve bazıları tahrişe ya da alerjik reaksiyonlara bile yol açabilir.
Kirpiklerine Hint yağı sür ve bunu tutarlı bir şekilde yap çünkü işe yaraması biraz zaman alabilir.
Uyarılar
Arpacığın ya da göz kapaklarınla ilgili başka bir sorunun varsa göz kapaklarına ve kirpiklerine ne sürdüğün konusunda ekstra dikkatli ol. Yaşadığın herhangi bir sağlık durumundan dolayı göz kapaklarına ve kirpiklerine neyi sürmenin uygun olduğundan emin değilsen doktoruna ya da dermatoloğuna danış.
Gözler ve etraflarındaki cilt hassastır. Kirpiklerine sürdüğün herhangi bir şey tahrişe yol açarsa sürmeyi hemen kes. Kullandığın şeyi kestikten uzun süre sonra tahriş hâlâ devam ediyorsa doktora git.
Gözlerinin çevresine yağ sürmek, şişliğe ve koyu renkli halkalara neden olabilir. Göz bölgeni iyice yıkamak, bunu önlemeye yardım edecektir.