Işıl Işıl Parlayan Bir Cilt İçin Altın Kurallar Yayınlanan bir yıl önce açık 30 Mayıs 2020 Tarafından Alara Büşra Ergen 
Işıl Işıl Parlayan Bir Cilt İçin Altın Kurallar
Bir kadının ya da erkeğin nasıl göründüğünü doğrudan etkileyen kavramlardan biri de şüphesiz ki cilttir. Temiz ve ışıl ışıl bir cilde sahip olmak kişinin görüntüsünü olumlu yönde etkilerken siyah noktalarla dolu, ölü deriyle kaplı ve nemsiz bir ciltse görünümü bir hayli olumsuz etkilemektedir. 

Sahip olduğumuz en değerli giysi cildin nasıl görüneceğine ona yaptığımız doğru temizleme işlemi ve bakımla yön verebiliriz. Işıltısıyla büyüleyecek bir cilt için bakım ve temizlik rutini nasıl olmalı merak edenler akıllarındaki soruların yanıtlarını içeriğimizin devamında bulabilir. Keyifli okumalar. :) 

Işıl Işıl Bir Cilt İçin Dikkat Edilmesi Gerekenler
Güzel görünen bir cildin ilk şartı şüphesiz ki her anlamda sağlıklı olmaktır. Çünkü cilt insanların beslenme alışkanlıklarından, sigara tüketiminden, su içme miktarından, ne kadar hareketli olduğundan ya da psikolojik olarak kendisini nasıl hissettiğinden doğrudan etkilenir. Kısacası daha sağlıklı bir cilt için kendisini çoğu yönden sağlıklı hisseden bir kişi olmak gerekmektedir.
Işıl ışıl bir cilt için cildi düzenli aralıklarla ve cilt tipine uygun ürünlerle temizlemek gerekmektedir. Yani pırıl pırıl bir cilt için öncelikle cilt tipinizi belirlemeniz ve cildinizin yağlı mı, kuru mu yoksa karma mı olduğuna karar verdikten sonra kendinize uygun ürünleri almanız mantıklı olacaktır. Konuyla ilgili uzmanların önerilerine göre bu satın aldığınız ürünleri hem sabahları hem de gece yatmadan önce kullanmanız cildinize oldukça iyi gelecektir. Ayrıca ürünlerinizi kullanırken yüzünüzü arındırmak için soğuk sudan yararlanmayı tercih ederseniz de hem yüzünüzdeki kan akışı hem de gözenekleriniz bu durumdan olumlu etkilenecektir.
Sağlıklı bir cilt için dikkat edilmesi "şart" olan maddelerden bir diğeri ise makyajla uyumayı hayatınızdan çıkarmak olacaktır. Makyaj malzemeleri oldukça yoğun ürünlerdir ve onların  yoğun yapısı ciltle uzun süre temas ettiğinde cildin sağlığını bozmaktadır. Eğer ki makyajınızla uyuyacak olursanız cildiniz kullandığınız ürünlerin etkisinden dolayı nefes alamaz ve maalesef ki sağlığını ve parlaklığını yitirir.
İlk maddede de belirttiğimiz gibi cilt su tüketiminden doğrudan etkilenir. Yani siz ne kadar çok su içerseniz cildiniz de o kadar parlak görünür. Az su içen bir bireyseniz mutlaka su içmeyi hayatınıza eklemlemeniz gerekecektir. Hem bilindiği üzere su içmek yalnızca cilt temizliğiyle ilgili bir unsur da değil. Kilodan saçların görünümüne nefes alış kalitesinden spor yapma sürenize vücutla ilgili her konuda olumlu etki de sağlıyor. Siz de kilonuzu 0,033 ile çarparak günde kaç litre su içmeniz gerektiğine ulaşabilirsiniz.
Unutulmaması gereken noktalardan biri de cildin doğal içeriklerden hoşlandığıdır. Yani daha temiz ve güzel görünen bir cilt için kimyasal ürünlerden önce doğal ürünlere göz atmalısınız. Çünkü doğal içerikler cildi daha az yoracaktır ve bu da cildin daha genç görünmesini sağlayacaktır. Kısacası cildiniz için örneğin nemlendirici alacaksanız kişisel bakım marketlerinde ya da eczanelerde satılan ürünlerden önce evinizde yetiştirebileceğiniz aloe vera bitkinize yönelmelisiniz. Nemlendirici değil de tonik arıyorsanız yine alışveriş merkezine gitmeden önce saf gül suyu temin edebileceğiniz bir yerden alışveriş yapmalısınız.
Işıl ışıl bir cilt için dikkat etmeniz gerekenler aslında içeriğimizde anlattığımız bu noktalardan ibaret. Kısaca tekrarlayacak olursak sağlıklı bir cildin ilk adımı sağlıklı hisseden bir insan olmaktan geçiyor. Bu koşul sağlandığında ise sıra doğru ürünlerle bakım işini bir rutine çevirmeye ve sonrasında da her an vücut sağlığını ileriye taşımayı hedefleyerek cildi beslemeye geliyor. Eğer doğru ürünleri kullanıp yeterince sağlıklı bir insan olmak için çaba sarf ederseniz cildinizdeki değişimi mutlaka göreceksiniz!

Not: İçeriğimizin başından beri doğru ürünlerden bahsettiğimizi düşünürsek cildiniz için en doğru içerikleri nereden bulacağınızı merak etmiş olabilirsiniz. Bu noktada bir uzmandan yardım alabilir ve cilt bakım rutininize sizin için işin ehilleri tarafından önerilmiş ürünlerle başlayabilir, daha çabuk sonuç alabilirsiniz.

Herkese ışıl ışıl bir cilt diliyoruz. :) 