Yaşlı, Engelli ve Kronik Hastalar İçin Akıllı Ev! Yayınlanan 2 ay önce açık 18 Mayıs 2021 Tarafından Alara Büşra Ergen 
Yaşlı, Engelli ve Kronik Hastalar İçin Akıllı Ev!
Yapay zeka, bu kez akıllı evler tasarlamak için kullanıldı. Ayrıntılar haberimizde!

Yaşlı nüfusun artması Avrupa için bir sorun haline geldi. İnsanlar giderek daha uzun yaşıyor, sağlık ve sosyal bakım sistemlerini daha fazla zorluyorken bilim insanları yeni bir çözüm buldu.

Batı Yunanistan kenti Patras’ta araştırmacılar, yaşlı, engelli ya da kronik hastalıklardan muzdarip insanlar için yapay zekayı kullanarak yeni akıllı evler tasarladı. Bu evlerin amacı, insanların bağımsız bir şekilde yaşamını sürdürmesi.

Akıllı evin duvarında olan akıllı ayna, yüz tanıma teknolojisini kullanarak hastalık belirtilerini tespit edebiliyor. Sesli komutlar akıllı evin kapı ve pencereleri açıp kapayabiliyor ve ışığı kontrol edebiliyor. Sensörler evde yaşayan kişinin hareketlerini izleyerek davranışlarında bir değişiklik olması halinde demans gibi hastalıkların erken belirtilerini tespit edebiliyor.


Peloponnese Üniversitesi'nden Christos Antonopoulos, "Şu an bildiğimiz anlamda hastanelerin altyapısı limitlerine, kapasitesine ulaşıyor. Gelecekte bu daha kötü olacak. Bu nedenle hastaneden alabileceğimiz ve evde yapabileceğimiz herhangi bir hizmetin hastaneler ve bütün bir sağlık sistemi için kritik ve çok yararlı olacağı aşikar." dedi.

69 yaşındaki Kostas Koutsopoulos ise "Evimde böyle bir teknolojiye sahip olmak eni mutlu ederdi çünkü bu beni güvence altına alır. Evde doktor varmış gibi olurdu" diye konuştu.