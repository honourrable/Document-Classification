Büyük Düşman: Hipertansiyon Yayınlanan 2 ay önce açık 31 Mayıs 2021 Tarafından Alara Büşra Ergen 
Büyük Düşman: Hipertansiyon
Araştırmacılar, hipertansiyon kaynaklı ölümleri azaltacak bulgulara ulaştı. Ayrıntılar haberimizde!

Geçtiğimiz günlerde New England Journal of Medicine’ de yayınlanan bir makalede hipertansiyonun aldığı canların sayısını azaltarak milyonlarca hayat kurtaracak şaşırtıcı bulgular elde ediliyor.

Hipertansiyon adıyla bilinen yüksek tansiyon, dünyada en fazla ölüme sebep olan hastalıklardan biridir ve bu sebeple ölenlerin sayısı günümüze kadarki tüm bulaşıcı hastalıkların öldürdüğü insan sayısından daha fazladır.

Dünyada hipertansiyonu kontrol altına alma oranı %14’tür. Ne yazık ki bu oran çok düşüktür ve bu sebeple hipertansiyonun aldığı canlar çok fazladır.

Yapılan araştırmalara göre bilim insanları, düşük tansiyonun ölüm riskini azalttığını söylüyor. SPRINT çalışmasına göre, düşük tansiyon hedefi için yapılan tedavinin yüksek yaştaki bireyler için dahi güvenli olduğu biliniyor.

Ayrıca yapılan yeni çalışmalara göre birçok dayanak, hipertansiyonu olan bazı yüksek riskli hastalar için sistolik kan basıncının, standart hedef olan 140 yerine 130’un altına düşürülmesi gerektiğini söylüyor.

İlaçlı tedavinin dışında kan basıncını düşürmekte yaralı olan önemli etmenler vardır. Özellikle sodyumun azaltılması kan basıncını düşürür ve aşırı tuzlu beslenmemizden kaynaklanan diğer sağlık sorunlarını azaltır. Günlük yaşamdaki fiziksel aktiviteleri arttırmak ve beslenmeyi daha sağlıklı hale getirmek hipertansiyonun en büyük düşmanlarındandır.


Hastalığın önüne geçmek için bunca sebep varken neden mi hala yüksek ölüm oranları düşürülemiyor? Bunun sebebi de yapılan çok sayıda araştırmanın medyaya yansımaması ve önerilerin kısa sürede uygulanamaması. Hayat kurtarmak için nelere odaklanılması gerektiğini hala bilmemek hastalıkların tedavisini zorlaştıracaktır.