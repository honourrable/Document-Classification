Fermante Gıda Tüketimi İnflamasyonu Arttırabilir mi? Yayınlanan 5 gün önce açık 16 Temmuz 2021 Tarafından Alara Büşra Ergen 
Fermante Gıda Tüketimi İnflamasyonu Arttırabilir mi?
Stanford School of Medicine'de yapılan yeni bir araştırmaya göre, beslenme düzeninize fermante gıdaları da dahil etmek vücuttaki inflamasyonu arttırıyor! Ayrıntılar haberimizde!

Enflamasyon, iyileşme sürecinin normal bir parçası olsa da, kronik enflamasyona yol açan sürekli gerginlik, ciddi sağlık sorunları yaratabilir.

Uzmanlar, kefir veya yoğurt gibi fermente edilmiş gıda tüketiminin genel mikrobiyal çeşitliliği iyileştirebileceğini ve bunun da inflamasyonu azaltmaya yardımcı olabileceğini söylüyor.

İltihaplanma olarak bilinen inflamasyon, iyileşmenin normal bir parçası olsa da kronik enflamasyon; kalp hastalığı, astım ve romatoid artrit dahil olmak üzere bir dizi sağlık sorunu riskinin artmasına neden olur. Bazı ilaçlar kronik enflamasyonun tedavisine yardımcı olabilirken, araştırmacılar beslenme şeklinin enflamasyonu azaltmada bir rol oynayıp oynayamadığını araştırıyorlar. Beslenme düzenini ilacın yerine koyarak tedavi etmek ise henüz test edilmedi.

Stanford School of Medicine tarafından yapılan yeni bir araştırma, fermente gıdaların diyete dahil edilmesinin inflamasyonu azaltmaya yardımcı olabileceğini öne sürüyor. Nörogastroenteroloji direktörü Dr. Elena A. Ivanina, “Öne çıkan mikrobiyom araştırmacıları, yiyeceklerin vücudunuzun geri kalanını etkileyen bağırsak mikrobiyotanızı nasıl etkilediğini açıklarken, 'Siz ne yerseniz osunuz' böyle düşündüğünüz zaman her şey daha da anlamlanıyor” dedi. "Bu küçük çalışma, fermente gıda ve lifin mikrobiyomu nasıl değiştirdiğini açıklamaya yardımcı oluyor ve kefir gibi fermente gıdaların mikrobiyal çeşitliliği arttırdığını öne sürüyor” dedi. 

İnflamasyon, bağışıklık sisteminin doğal bir tepkisidir. Vücudunuz enfeksiyon ve yaralanma gibi sebeplerle strese maruz kaldığında, bağışıklık sistemi vücudun iyileşmesine yardımcı olmak için artan kan akışıyla birlikte antikorlar ve proteinler üretir. Kısa vadede, iltihaplanma vücudun iyileşmesine yardımcı olsa da iltihaplanma tepkisinin devam etmesi bağışıklık sistemindeki sağlıklı dokuların hedef alınmasına neden olabilir ve bu da hasara neden olur.

New York Üniversitesi Grossman Tıp Fakültesi'ndeki Skirball Enstitüsü'nde Recanati Ailesi Mikrobiyoloji Profesörü Ken Cadwell, “Bağışıklık sistemi ikincil hasara neden olabilir” dedi. “Bağışıklık sistemi çok fazla hasar verdiğinde kronik iltihaplı hastalıklara yakalanabilirsiniz” dedi.


Araştırmalar Ne Söylüyor?

Klinik araştırmasında, 36 sağlıklı kişi 10 haftalık bir beslenme programı uyguladı. Bu beslenme listelerinde fermante veya yüksek lifli gıdalar vardı.

Fermante gıdalarla beslenen grupta, dört tip bağışıklık hücresi daha az aktivasyon gösterdi.

Kan örneklerinde ölçülen 19 inflamatuar proteinin seviyeleri de düştü. 

Sonuçlar, diyetteki basit bir değişikliğin bağırsak mikrobiyomu ve bağışıklık sistemi üzerinde gözle görülür bir etkisi olduğunu gösterdi.

Araştırmaya göre, fermente gıdalar, kronik inflamasyona karışan bağışıklık hücrelerinin aktivasyonunu azalttı. Ivanina, "Bu, çölyak hastalığı ve inflamatuar bağırsak hastalığı ve ayrıca romatoid artrit ve kanser gibi GI dışı durumlarda yer alan mikrobiyom ve bağışıklık sistemi arasındaki iyi bilinen ilişkiyi desteklemektedir." Dedi.

Araştırmaya göre, yoğurt, kefir, fermente süzme peynir, kimchi, turşular ve kombucha çayı tüketen kişilerde genel mikrobiyal çeşitlilikte artış görüldü. Bu gıdaların daha büyük porsiyonları daha güçlü etkiler gösterdi. Ancak araştırmacılar, lif açısından zengin grubun 19 inflamatuar proteinde benzer bir azalmaya sahip olmadığını görünce şaşırdılar. 

Bağırsak mikroplarının çeşitliliği de sabit kaldı. Ivanina, "Mikrobiyom üzerinde önemli bir etkiye sahip lif bulamamaları şaşırtıcı, ancak durumun gerçekten böyle olup olmadığını anlamak için daha büyük çalışmaları beklemeliyiz." Dedi.