Araştırmalara Göre, Sabahları Çikolata Yemek Yağ Yakabilir! Yayınlanan 14 gün önce açık 07 Temmuz 2021 Tarafından Alara Büşra Ergen 
Araştırmalara Göre, Sabahları Çikolata Yemek Yağ Yakabilir!
Yapılan yeni bir araştırmaya göre, sabah kalktıktan sonraki ilk 1 saat içerisinde veya gece yatmadan 1 saat önce 100 gram sütlü çikolata yemek; yağ yakımına yardımcı olabilir ve kan şekerini düşürebilir. Araştırmacılar ayrıca çikolatanın uykuyu düzenlemeye yardımcı olduğunu ve iştahı bastırdığını buldu. Ayrıntılar haberimizde! 

Çalışma çok dikkat çekmiş olsa da beslenme uzmanları, günlük beslenmenizi yüksek kalorili, yüksek şekerli bir porsiyon çikolata içerecek şekilde düzenlemenin yanlış olacağını ekliyorlar. 

Brigham ve Kadın Hastanesi'ndeki araştırmacıların İspanya'daki Murcia Üniversitesi'ndeki araştırmacılarla işbirliği içinde yaptıkları küçük bir araştırma, kahvaltıda çikolata yemenin bazı beklenmedik faydaları olabileceğini öne sürüyor. Ayrıca, tüketim zamanlamasına bağlı olarak çikolatanın açlığı, iştahı, bağırsak bakterilerini, uykuyu ve daha fazlasını etkileyebileceğini söylediler. Geceleri çikolata yemek, ertesi sabahki metabolizmanızı etkileyebilir.

Kontrollü çapraz çalışma, menopoz sonrası 19 kadını içeriyordu. Kişiler, sabah kalktıktan sonraki ilk 1 saat içerisinde veya gece yatmadan 1 saat önce 100 gram sütlü çikolata yediler. Araştırma ekibi bu gruptaki kadınlarla, çikolata yemeyen kadınları kilo alımı gibi ölçülebilir etkiler açısından karşılaştırdı. 14 gün çikolata yedikten sonra kadınlar hiç kilo almamıştı. Sabahları çikolata yiyenler günlük kalori alımlarını yaklaşık 300 kcal, akşamları yiyenler ise kalori alımlarını yaklaşık 150 kcal azalttı. Bu, bir günde çikolata yiyip elde ettikleri 542 kcal ile karşılaştırıldı. Sonucunda çikolata yemenin, açlığı ve tatlı isteğini azalttığı bulundu. Araştırmacılar ayrıca, sabahları çikolata yiyen kadınlarda yağ yakımının hızlandığını ve kan şekerinin düştüğünü buldular. Akşamları yiyenlerin ise ertesi gün metabolizmalarının değişebileceğine dair işaretler buldular. Bağırsak bakterilerinin bileşimi ile ilgili olarak, akşam ve sabah çikolata tüketiminin farklı bir profil ve işlevle sonuçlandığı bulundu. Son olarak, kadınlar akşamları çikolata yediklerinde, uykuya dalma süreleri daha düzenliydi.

Bu, kahvaltıda çikolata yemenin iyi bir fikir olduğu anlamına mı geliyor?

Kahvaltıda çikolata yemek iyi bir fikirmiş gibi görünse de, Ohio'daki Bowling Green State Üniversitesi'nde Halk ve Yardımcı Sağlık Bölümü başkanı ve Doçent, Gıda ve Beslenme Profesörü Mary-Jon Ludy bunun, sabah çikolata yemeyi önermeye başlamak için erken olduğunu söylüyor. Ayrıca, araştırmadaki grubun günlük kalori ihtiyaçlarının yalnızca üçte birinin yüksek yağlı, yüksek şekerli bir gıda olduğunu belirtti. "ABD'li yetişkinlerin yarısından fazlası en az bir kronik hastalığa sahip olduğu için, genel nüfusa sütlü çikolatanın kahvaltılara dahil edilmesini onaylamadan önce daha fazla kanıt gerekiyor."  dedi. Beslenme ve Diyetetik Akademisi ulusal sözcüsü Colleen Tewksbury de aynı fikirde. "Sütlü çikolata daha yüksek kalori, şeker ve yağ içeren bir besindir. Çikolata küçük miktarlarda tüketilerek sağlıklı bir tüketim yapılabilir, ancak birçok insan, bu dengeyi bulmakta zorlanıyor” dedi.