Bazı Yiyecekler Gerçekten de Uykunuzu Getirir mi? Yayınlanan bir yıl önce açık 28 Mayıs 2020 Tarafından Alara Büşra Ergen 
Bazı Yiyecekler Gerçekten de Uykunuzu Getirir mi?
Yemekten sonra ağırlık çöktüğünü söyleyenlerden misiniz? Bunun sebebi gerçekten de yedikleriniz olabilir. BBC Future'da yayınlanan bir makaleye göre, bunun sorumlusu bazı yiyeceklerde bulunan L-triptofan maddesi. Hindi eti, yumurta beyazı, morina balığı gibi besinlerde çok daha fazla bulunabiliyor.

L-triptofan maddesi vücudun alması gereken önemli aminoasitler arasındadır. Vücudun kendisi üretemediği için dışarıdan alınması gerekiyor. Bu madde serotonin üretiminde kullanıldığı için aslında mutluluk kaynağıdır bir bakıma. Meyve sineklerinde uykuya neden olduğu görülen serotoninin, insanlarda da uykuya neden olabileceği belirtiliyor.

İlaç olarak da alınabilen L-triptofan maddesi, uyku sorunu çekenlere yardımcı olabiliyor. 2002'de yapılan bir araştırmada, bu maddenin eksikliği sonucunda uyku sorunlarının baş gösterdiği görüldü.
 


Triptofanın serotonin üretebilmesi için kan-beyin bariyerini geçmesi gerekir. Bunun gerçekleşmesi için bazı şartlar sağlanmalıdır. Kanada'da yapılan bir araştırmada, uyku sorunu çeken insanlara yüksek miktarda bu maddeyi içeren kabak çekirdeği ve ek olarak üzüm şekeri verildiğinde uyku sorununun çözüldüğü görüldü. Tatlı karbonhidratlar insülin salgılanmasına neden olunca tritofanın kan-beyin bariyerini aşması kolaylaşıyor.

Herkeste işe yarayabilen bir yöntem olmadığı da biliniyor. Özellikle yüksek derecede uykusuzluk sorunu olanlarda bir etkisi olmuyor. Tabii ağır bir yemek sonrasındaki uyku çökmesinin tek nedeni bu olmayabilir. Pek çok faktörün birleşmesi sonucu da uykulu hissetmek mümkün.