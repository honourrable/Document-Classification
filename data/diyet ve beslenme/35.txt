Glüten Nedir, Herkes için Zararlı mı? Yayınlanan bir ay önce açık 12 Haziran 2021 Tarafından Alara Büşra Ergen 
Glüten Nedir, Herkes için Zararlı mı?
Bugünlerin tartışma konusu olan glüten, sağlığımız için gerekli mi yoksa zararlı mıdır? Ayrıntılar haberimizde!

Glüten bugünlerde tartışma konusu. Çoğu kaynak, çölyak hastalığı olanlar dışında herkes için güvenli olduğunu iddia ederken, bazı sağlık uzmanları glütenin çoğu insan için zararlı olduğunu söyler. 2013’te yapılan bir ankete göre, Amerikalıların %30’undan fazlası, aşırı glüten tüketiminden kaçınmaya çalışıyor. 

Glüten Nedir?

Gluten; buğday, çavdar, kavuzlu buğday ve arpa dahil olmak üzere tahıllarda bulunan bir protein ailesidir. Gluten içeren tahıllar arasında en yaygın olanı buğdaydır. Glutendeki iki ana protein glutenin ve gliadindir. Gliadin, glütenin sağlık üzerindeki olumsuz etkilerinin çoğundan sorumludur.




Un ve su karıştığında glüten proteinleri, tutkal benzeri kıvamdaki yapışkan bir ağı oluşturur. Tutkal benzerindeki kıvamı da hamuru elastik hale getirir ve pişirme esnasında ekmeğin kabarmasına yardımcı olur. Ayrıca çiğnenebilir, tatmin edici bir doku sağlar. İlginç bir şekilde gluten adı, ıslak hamurun bu tutkal benzeri halinden türemiştir.
Glüten ile ilgili hastalıklar

Çoğu insan glüteni yan etkisi olmadan tüketiyorken, belirli sağlık koşullarına sahip kişilerde sorunlara neden olur. Buna çölyak hastalığı, glüten duyarlılığı, buğday alerjisi ve diğer bazı hastalıklar dahildir. Çölyak hastalığı, glüten intoleransının en şiddetli şeklidir. Nüfusun yaklaşık %1’ini etkiler. Vücudun glüteni yabancı bir istilacı olarak ele aldığı otoimmün bir hastalıktır. Bağışıklık sistemi, glütene ve bağırsak astarına saldırır. Bu, bağırsak duvarına zarar verir ve besin eksikliklerine, anemiye, ciddi sindirim sorunlarına ve birçok hastalık riskinin artmasına neden olabilir.




FODMAP’ler
FODMAP’ler, buğday dahil birçok gıdada bulunan kısa zincirli karbonhidratlardır. Birçok insan bunları iyi sindiremez ve bu da çeşitli sindirim semptomlarına neden olur. “Gluten duyarlılığı” olan birçok kişinin glütene değil FODMAP’lere duyarlı olduğuna dair bazı kanıtlar vardır.

Kendi kendine glüten duyarlılığı bildiren 37 kişiden oluşan bir çalışma, katılımcılara semptomları azaltan düşük FODMAP diyeti uygulattı. Daha sonra da onlara sindirim semptomlarını etkilemeyen, izole edilmiş glüten verdi ve duyarlılıkların glütene değil, FODMAP’lere olduğu görüldü. Bu, glütene olumsuz tepki verdiğini düşünen birçok insan için FODMAP’lerin suçlu olabileceğini gösteriyor. Doktorlar, IBS’li kişilerin, düşük FODMAP diyetini izlemesini önerebilir. Bununla birlikte, birçok kişi bunu zorlayıcı bulabilir bu nedenle kişiler, bu diyete bir sağlık uzmanının yardımıyla uymalıdır.