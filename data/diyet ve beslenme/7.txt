Tip 2 Diyabetliler için Kahvaltı Önerileri Yayınlanan bir ay önce açık 12 Haziran 2021 Tarafından Alara Büşra Ergen 
Tip 2 Diyabetliler için Kahvaltı Önerileri
Çeşit çeşit reçel, krem ​​peynirli simit ve çikolatalı ekmek… Bunlar her Türk’ün kahvaltı sofrasında bulunan kahvaltılıklardır fakat bunlar sağlıklı seçenekler değildir. Hele ki tip 1 veya tip 2 diyabetli kişiler için çok kötü bir seçim olacaklardır. İşte diyabetliler için sağlıklı kahvaltı fikirleri! Ayrıntılar haberimizde!

Kahvaltı vazgeçilmez bir öğündür. Araştırmalar, kahvaltı yapan diyabetli kişilerin günün geri kalanında fazla yemek yeme olasılığının daha düşük olduğunu gösteriyor. Ne yazık ki, birçok kahvaltı seçeneği işlenmiş karbonhidratlar ve şekerler içerir ve bu da kan şekerinde ani yükselmelere neden olabilir. Ek olarak, kilolarını kontrol etmeye çalışan tip 2 diyabetli kişilerin yağ ve şeker oranı yüksek gıdalardan kaçınması veya sınırlaması gerekir. Diyabet ayrıca yüksek tansiyon ve kardiyovasküler hastalık riskini artırır, bu nedenle bu durumdaki bir kişi tuzlu yiyecekler ve sağlıksız yağlar alımını en aza indirmelidir. Bununla birlikte tatlı, yüksek yağlı veya tuzlu kahvaltıların birçok alternatifi vardır.

İnsanlar klasik kahvaltıları uygun hale getirmek için birkaç değişiklik yapabilirken, geleneksel olmayan bazı seçenekler şaşırtıcı derecede lezzetli ve tatmin edici olabilir. En iyi kahvaltı, lif oranı yüksek ancak ilave şeker, karbonhidrat ve tuz oranı düşük olan kahvaltıdır. Besin açısından yoğun gıdalar, insanların sağlıksız atıştırmalıklara direnmelerini kolaylaştırabilecek bir tokluk hissi sağlar. İşte diyabetliler için bazı sağlıklı ve lezzetli kahvaltı seçenekleri!

1- Smoothie

Ev yapımı bir smoothie, meyve suyuyla aynı tatlı tadı sunmakla birlikte sağlığınıza faydalıdır. Genellikle smoothieler tok tutan besinleri içerdiğinden, gün içindeki diğer öğün miktarlarınızı da dengeler. Smothienizin içine yulaf ezmesi, chia gibi yiyecekleri eklemek hem kahvaltınızın besin değerini yükseltecek hem de sizi tok ve zinde hissetirecektir.


2- Yulaf ezmesi
Yulaf ezmesi lif açısından zengindir yani kan şekeri emilimini yavaşlatma, sindirimi kolaylaştırma ve tok tutma gibi özelliklere sahiptir. Yoğun kalorili bir kahvaltı haline de getirilebilir, bu tamamen kişinin yulaf ezmesini nasıl hazırlayacağına bağlıdır. Eklenen meyveler, soslar ve şekerlemelere bağlıdır. Bunların dozunu ayarlamak sizin elinizdedir.

Yulaf ezmesi karbonhidrat bakımından yüksektir, ancak suda pişirilen 234 gram (g) fincan yulaf ezmesinde sadece 4 g lif ve 1.08 g şeker bulunur.


3. Yumurta
Haşlanmış yumurta yaklaşık 186 mg kolesterol içerir ve bu yüksek bir seviyedir. Yumurta sarısının kolesterol seviyesinin yüksek olmasına rağmen, uzmanların kalp sağlığı için daha önemli bir endişe olarak gördüğü doymuş yağ seviyesinin yumurta sarısında düşük olduğuna da dikkat çekiyorlar.

Yumurtalar ayrıca diyabetin önlenmesine de yardımcı olabilir. 42 ila 60 yaş arasındaki erkeklerde 2015 yılında yapılan bir araştırmaya göre, bu yiyeceğin kolesterol içeriğine rağmen, çok yumurta yiyenlerin tip 2 diyabet geliştirme olasılığı, az yumurta yiyenlere göre %38 daha azdı. Bu bulgunun açıklaması; yumurtanın, genel sağlığa fayda sağlayabilecek ve yüksek karbonhidratlı, işlenmiş kahvaltı seçeneklerinin yerine geçebileceğidir. Başka bir araştırmada, 12 hafta boyunca günde iki yumurta yiyen kişilerin, yumurta yemeyenlere kıyasla vücut yağ ve kitle indekslerinde (BMI) önemli bir azalma görüldü.




Boiled Eggs
4- Tahıl

Tahıllardaki lif, kan şekeri seviyelerini dengede tutar ancak birçok popüler tahıl markası şeker bakımından yüksek, lif bakımından düşüktür. Şekersiz badem sütü ile yapılmış şekersiz müsli, hem lif açısından zengin hem de düşük şekerli bir alternatif sunar. İnsanlar, tahıl reyonunda gezinirken 5-5 kuralını kullanabilir; bu, porsiyon başına en az 5 g lif ve 5 g’dan az şeker içeren bir ürünü hedeflemek anlamına gelir. Herhangi bir ambalajın üzerindeki etiketi kontrol ederken, ilave tuz ve şeker oranına da bakılmalıdır.



5- Yoğurt
Tatlandırılmış, aromalı yoğurtlar yağ ve şeker bakımından yüksektir, bu da diyabetli insanlar için genellikle iyi bir seçim olmadıkları anlamına gelir ancak şekersiz yoğurt tamamen sağlıklı bir kahvaltı seçeneğidir.

Tadına ekleme yapmak için yoğurda; ahududu, yaban mersini veya diğer meyveler eklenebilir. Bunların yanı sıra kabak çekirdeği veya fındık gibi yemişler serpilebilir. Bunları eklemek, aynı zamanda biraz lif ve bazı iyi yağları da sunarak protein açısından zengin bir kahvaltı yapmanızı sağlayacaktır.

