Tahıllı Gıda Tehlikesi! Yayınlanan 9 gün önce açık 12 Temmuz 2021 Tarafından Alara Büşra Ergen 
Tahıllı Gıda Tehlikesi!
Yıllardır hastalarına ekmeği önermeyen ve tahılların toksitesini anlatan bir diyetisyen: Yeşim Temel Özcan. Ayrıntılar haberimizde!

Yeşim Temel Özcan, 9 yıldır danışanlarına ekmek önermiyor. Bunun sebeplerini de açıkça belirtiyor:

‘’Türk mutfağında buğdaysız bir tek günümüzün geçmediğini, ekmek başta olmak üzere, pek çok buğday türevi ve tahılın sofralarımızın baş tacı olduğunu düşünürsek, eğer glüten intoleransı varsa çok ciddi rahatsızlıklar yaşanacağı bir gerçek.

Diğer adı da hububat olan tahıllar Buğdayın yanı sıra Arpa, Mısır, Yulaf, Çavdar ve Pirinç benzeri bitki ürünleri ile hasat edilen bu ürünlerin tohumlarının genel adıdır. Tohum olarak ya da işlenip un, kepek, nişasta veya yağ olarak tüketilmektedir.

Tahıllar günümüzde sağlıklı besin ögesi kapsamından; içerdikleri gluten, lektin, fitik asit nedeniyle yarı toksik kapsamında irdelenmektedir.

Tahıllarda bulunan lektinler; ince bağırsaklar boyunca uzanan sıkı bağları (tight junction) parçalayabilme özelliğine sahiptirler.

Tahıllarda bulunan gluten; glutenin ve gliadin proteinlerinin kompleks olarak birarada bulunduğu protein yapıdır. Gliadin peptidi zonulin artışına sebep olmaktadır. Zonulin, bağırsak bariyer bütünlüğünü gösterir. Bağırsak bariyerinde bir bozukluk olduğunda ve bağırsak geçirgenliği arttığında kanda Zonulin seviyesi artar.

Bağırsakların geçirgen olması tam sindirilmemiş besin parçacıkları, lektin, gliadin ve bağırsaktaki patojen bakteriler kan dolaşımına geçer. Bu durum kronik hale geldiğinde ise sistemik inflamasyonlara, immün toleransın azalmasına, otoimmün (bağışıklık sistemi) hastalıkların görülmesine yol açar.

Gluten hassasiyeti genetik olarak HLA-DQ2 ve DQ8 alellerini taşıyan bireylerde görülür.

Yapılan çalışmalarda bireylerin glütenden etkilenmeleri için HLA-DQ2/DQ8 pozitif olmaları gerekmediği, negatif bireylerde de glütenin aynı etkiyi yarattığı gösterilmiştir.

Ancak pozitif bireylerde glütenin zararlı etkisi çok daha yüksek oranda gözlenmiştir.” diyor. 