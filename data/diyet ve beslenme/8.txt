Gıda Endüstrisinin Obeziteye Katkıları Yayınlanan 2 ay önce açık 21 Mayıs 2021 Tarafından Alara Büşra Ergen 
Gıda Endüstrisinin Obeziteye Katkıları
Gıda bilimci Steven Witherly, yumuşak mısır cipsini "Keyif bakımından gezegenin yapılmış en harika yiyeceklerinden birisi." şeklinde tarif ediyor.

Witherly'nin söylediğine göre, bu peynirli yumuşak cipsin en büyük özelliği ağzınızda eriyebiliyor olması. "Buna kaybolan kalori yoğunluğu adı veriliyor. Eğer bir şey ağzınızda hızla eriyorsa, beyniniz içinde kalori olmadığını düşünüyor. O şeyi sonsuza kadar yiyebilirsiniz."


Yazar Michael Moss, bu aldatmacanın tesadüf olmadığını söylüyor. Abur cubur şirketleri, beyninizi kandıran ve tat alma cisimciklerinizi devamlı iştah durumuna sokan yiyecekler tasarlamak üzere birçok araştırma yapıyor. Endüstrinin içinde olan biri, bu durumu "saadet noktası" şeklinde adlandırıyor. Gıda tasarımcılarının bu "saadet noktasına" ulaşmak için "duyuya özgü doygunluk" adı verilen şeye dikkat ettiklerini söyleyen Moss, bu terimi herkesin anlayabileceği ifadelerle şöyle tarif ediyor: "Büyük ve belirgin tatların beyni bunaltma eğilimi". Beyin ise buna cevap olarak daha fazla yeme isteğini azaltıyor. Başarılı abur cubur ürünler, "tat alma cisimciklerini cazibe oluşturacak kadar uyarıyor fakat beyne yemeyi bırakmasını söyleyen belirgin ve ağır basan bir aroma içermiyor."

Buradaki sorun elbette çok abur cubur yemenin bazı sonuçlarının olması. Cips yemek tümüyle keyif verici olabilir; fakat az önce koca bir cips paketini bitirdiğinizi fark etmek o kadar da hoş değildir. Üstelik bu sadece çok kısa vadeli olanı: Moss, abur cubur gıda endüstrisinin günümüzde obeziteye ne kadar katkı yaptığını söylemese de, dünyanın bir obezlik sorunu olduğu ve bu sorunun endüstriyle birlikte büyüdüğü belli: Dünya çapındaki obezlik oranları 1980-2013 arasında %27,5 artmış. 2011 yılında 120.877 kişi üzerinde yürütülen uzun vadeli bir çalışmada, kilo almaya en çok sebep olan yiyeceğin patates cipsi olduğu bulunmuş. Tuz, beyni anlık keyif hisleriyle ödüllendiren yağ ve patatesin nişastasında yer alan şeker, patates cipsini bağımlılık yapan mükemmel bir yiyecek haline getiriyor.

