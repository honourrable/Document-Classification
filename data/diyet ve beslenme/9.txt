Telefonunuz, Diyetinizi ve Kilonuzu Etkiliyor! Yayınlanan bir ay önce açık 11 Haziran 2021 Tarafından Alara Büşra Ergen 
Telefonunuz, Diyetinizi ve Kilonuzu Etkiliyor!
Ayrıntılar haberimizde!

Yeni yapılan bir araştırmaya göre; akıllı telefonlarıyla günde 2 saatten fazla zaman geçiren gençlerin, işlenmiş gıda ve sağlıksız besinleri yeme olasılığı daha yüksek. Ayrıntılar haberimizde!

Akıllı telefonda günde 3 saatten fazla zaman geçiren gençlerin aşırı kilolu veya obez olma olasılığı önemli ölçüde daha yüksekti. Sağlık uzmanları, akıllı telefon kullanımının sağlık üzerindeki olumsuz etkilerini azaltmanın basit yolları olduğunu söylüyor.

Ekranlar ve gençler, ebeveynlerin çeşitli nedenlerle yönetmeye çalıştıkları bir kombinasyondur. Güney Kore’den yapılan bir araştırma, listeye bir etken daha ekliyor.




Çalışma, Kore Gençlik Risk Davranışı Web Tabanlı Anketinden 53.000’den fazla Koreli ergenin verilerini analiz etti ve günde 2 saatten fazla akıllı telefon kullanan gençlerin, işlenmiş gıda ve sağlıksız besin yeme olasılığının önemli ölçüde daha yüksek olduğu bulundu. Ek olarak, akıllı telefonda günde 3 saatten fazla zaman geçiren gençlerin aşırı kilolu veya obez olma olasılığı da önemli ölçüde daha yüksekti.
Weill Cornell Medicine’de endokrinolog ve tıp direktörü Dr. Rekha B. Kumar, “Ekran zamanının, gençlerin spor veya diğer fiziksel aktivitelere katılabilecekleri zamanı kaplayan tamamen hareketsiz bir aktivite olduğunu düşünürsek, bu sonuçlar beni şaşırtmıyor” dedi.




Günde en az 5 saatini telefonlarında geçiren gençlerin, 2 saatten az zaman geçirenlere kıyasla; gazlı içecek içme, fast food ve cips yeme olasılıkları daha yüksekti. Telefonlarını bilgi aramak için kullananların ise; sohbet etmek,  oyun oynamak, video izlemek ve sosyal medyaya girmek için kullananlara göre daha sağlıklı yeme davranışlarına sahip oldukları görüldü. Bu kişilerin aşırı kilolu veya obez olma olasılığı da daha yüksekti.