Mide Ekşimenizi Önlemek İçin Neler Yapabilirsiniz? Yayınlanan 4 ay önce açık 01 Nisan 2021 Tarafından Zeynep Ulukut 
Mide Ekşimenizi Önlemek İçin Neler Yapabilirsiniz?
Mide ekşimesi genellikle yediğiniz yiyecekler tarafından tetiklenir. Özellikle de baharatlı, yağlı veya asidik yiyecekler buna neden olmaktadır. Bir başka nedeni ise reflü olabilir. Sebep ne olursa olsun oldukça rahatsız edicidir. Peki, mide ekşimesi yaşadığınızda neler yaparsanız daha iyi hissedersiniz? Yardımcı olmaya çalışalım:

1. Giysilerinizi gevşetin
Çok sıkı giysiler giydiğiniz takdirde bir an önce kemerinizi gevşetin ya da sizi sıkan hangi giysiyse derhal ondan kurtulun. Fazla dar giysiler mide ekşimesi geçirmenize neden olabilmektedir.

2. Dik durun
Duruş şekliniz de mide ekşimesi yaşamanıza neden olabilir. Mide ekşimesi esnasında oturuyorsanız veya uzanıyorsanız dik durmayı deneyin. Çünkü bu sayede alt özofagus sfinkterinize (LES) daha az baskı uygulanır. LES'iniz, mide asidinin yemek borunuza yükselmesini önlemeye yardımcı olan bir kas halkasıdır.

3. Vücudunuzun üst bölgesini yükseltin
Uyumak için yattığınızda belden yukarınızı ekstra yastıklarla destekleyin. Hatta ayarlanabilir bir yatak bunun için daha iyi bir çözümdür. Burada önemli olan, sadece başınızı yükseltme hatasına düşmemektir. Mutlaka beliniz de yükseltilmiş olmalıdır.

4. Karbonat ile suyu karıştırıp için
Karbonatın, mide asidini nötralize etme özelliği vardır. Bir çay kaşığı karbonatı bir bardak su ile karıştırdıktan sonra yavaşça için.

5. Zencefil tüketin
Zencefil yüzyıllardır halk arasında mide ekşimesini geçirmek için kullanılmaktadır. Yemeklerinize ekleyebilirsiniz veya çayını içebilirsiniz. Zencefilli gazozu es geçmelisiniz çünkü gazlı içecekler midenizi daha kötü yapacaktır.

6. Meyan kökü tüketin.
Zencefil gibi meyan kökü de halk arasında aynı amaçla sıkça kullanılır. Yemek borunuzu mide asidinin neden olduğu hasarlara karşı koruyabilme özelline sahiptir.

7. Elma sirkesi için
Mide asidini nötralize edebilme özelliğine sahiptir. Yemekten sonra suyla seyrelterek bir miktar içebilirsiniz.

8. Sakız çiğneyin
Yemekten yarım saat sonra sakız çiğnerseniz tükürük üretimi artar ve bu da yemek borunuzu temizleyerek mide asidine karşı savunma sağlar.

9. Sigara dumanından kaçının
Sigara içmenin yüzlerce zararından biri de mide ekşimesini tetiklemektir. Derhal bırakmalısınız.

10. İlaç tedavisini deneyin
Kullanılabilecek çok sayıda reçetesiz mide ekşimesi ilacı vardır fakat bu rahatsızlıktan çok fazla şikayet ediyorsanız mutlaka doktorunuza danışın.