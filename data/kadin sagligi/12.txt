Jinekolojinin Tartışmalı Babası: James Marion Sims Yayınlanan bir gün önce açık 21 Temmuz 2021 Tarafından Zeynep Ulukut 
Jinekolojinin Tartışmalı Babası: James Marion Sims
Tıp tarihinde James Marion Sims kadar hem övülen hem de nefret edilen çok az doktor bulunuyor. Ayrıntılar haberimizde!

1813 yılında Güney Carolina'da doğan Marion Sims, modern tıpta jinekolojinin babası olarak biliniyor. Ancak yaşadığı dönem de bir kahraman gibi anılan Sims, 20.yüzyılın ortalarına gelindiğinde eleştirilerilerin hedefi oldu. Doktorluğa başladığı ilk yıllarda iki hastası ölen Sims, yeni bir başlangıç için Alabama'ya taşındı.

19.yüzyılda kadınları tedavi etmek ya kadın genital organını incelemek hoş karşılanmıyordu. Bu nedenle jinekolojinin gelişimi çağın gerisinde kalıyordu. Bir gün Sims'in kliniğine attan düşmüş bir kadın hasta geldi. Hasta, pelvik ve sırt ağrısı çekiyordu. Sims. o güne kadar hiçbir doktorun cesaret edemediği bir tedavi yöntemi uyguladı. Kadını dört ayak üzerinde konumlandıran doktor, vajinasını kontrol etmek için parmaklarını kullandı. Yapılan bu işlem ile modern spekulumun gelişmesi için çok büyük bir adım atılmış oldu.

Jinekoloji biliminin ilerlemesinde önemli payı bulunan Doktor Sims, kadınların daha etkin müdahale edilmeleri için teknikler geliştirdi, rahim ve mesane arasıntaki yırtılmanın ağrıya ve idrar kaçırmaya neden olduğunu buldu. Ancak bilime bu katkıları yaparken etik olarak büyük tartışmalara neden olacak bir yöntemi bulunuyordu.


Doktor Sims, deneylerini anestezi kullanmadan, siyahi köle kadınların üzerinde yapıyordu. Bunun altında siyahların acı çekmediğine dair bir ırkçı fikir yatıyordu. Köle siyahiler üzerinde deney yaparak kendini geliştiren Sims'in ismi zenginler tarafından duyulmaya başladı. Zenginlerin mülkü olarak görülen siyahi kadınlar, tedavi olarak daha fazla çocuk doğurabilirdi. Böylece zenginlerin de köle sayısı artmış olucaktı.

Sims'in yaptığı deneyler ortaya çıktıkça tıp dünyasında övgüleri hak edip etmediğine dair tartışmalar başladı. Deney olarak kullandığı bir çok siyasi köle kadın hayatını kaybettiği belgelerde görülmekteydi. İlk olarak kullanacağı yöntemi köleler üzerinde deneyen James Marion Sims, ustalaştıktan sonra beyaz kadınları da ameliyat etmeye başladı. Bazı insanlar dönemin şartları nedeniyle siyahi kadınlar üzerinde deney yaptığını ve masum olduğunu iddia ediyor. Ancak bazı insanlar ise açıkça işkence yapıldığını ve bunun meşrulaştırılamayacağını söylüyor. Ne olursa olsun Sims'i ölümsüzleştirmek için Central Park’a dikilen heykeli kaldırıldı. 