Menopoz Döneminde Olan Kadınlar Covid-19 Aşısından Sonra Regl Oldu! Yayınlanan 2 ay önce açık 20 Mayıs 2021 Tarafından Alara Büşra Ergen 
Menopoz Döneminde Olan Kadınlar Covid-19 Aşısından Sonra Regl Oldu!
Bilim insanları, menopoz sonrasında bulunan ve koronavirüs aşısı olan kadınlarda beklenmedik kanamalar yaşandığını açıkladı. Ayrıntılar haberimizde!

ABD ve İngiltere'de yaşayan yaklaşık 6 bin kadın, menopoz sonrası dönemde oldukları halde Covid-19 aşısı yaptırdıktan sonra kanama yaşadıklarını bildirdi. Araştırmacılar, aşıların kadınların adet döngülerini geçici olarak bozup bozamayacağını incelemeye başladı.


Çalışmayı yürüten tıbbi antropolog Dr. Kate Clancy menopoz döneminde olmadığını, ancak Moderna aşısının bir dozunu aldıktan sonra erken ve normalden daha ağır bir regl dönemini geçirdiğini belitti. Clancy, menopoz sonrası kadınlar ve hormon alan trans erkekler de dahil olmak üzere benzer deneyimleri olan birçok hastaya sahip olduğunu ifade etti.

İngiltere’de yer alan Imperial College London'da üreme immünolojisi uzmanı olan Dr. Victoria Male, ise kadınların adet döngüleri ile bağışıklık sistemleri arasında yakın bir ilişki olduğunu belirtti. Male, “Vücudun her yerinde, özellikle rahimde çok sayıda bağışıklık hücresi bulunur. Aşı tarafından salınan kimyasal sinyaller, bu bağışıklık hücrelerini geçici olarak etkileyerek lekelenmeye ve düzensiz kanamalara neden olabilir.” dedi.

Konuyla ilgili daha fazla çalışmaya ihtiyaç duyulduğunu vurgulayan Male, endişelenecek bir durum olmadığını ve her yaştan kadının aşı olmaya devam etmesi gerektiğini vurguladı.

