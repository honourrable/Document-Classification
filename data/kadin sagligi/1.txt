Adet Kanaması (Regl) Nedir? Yayınlanan 2 yıl önce açık 19 Aralık 2019 Tarafından Alara Büşra Ergen 
Adet Kanaması (Regl) Nedir?
Adet kanaması rahim içi tabakasında oluşan dokuların kanama ile vücuttan atılmasıdır. Adetin bir diğer ismi de regl kanamasıdır.

Adet Kanaması (Regl) Nedir? 
Üreme çağındaki her sağlıklı ve doğurgan kadın düzenli olarak adet görmektedir. Adetin bir diğer adı da regl kanamasıdır. Adet ( regl) endometriumun yani rahmin iç tabakasının her ay düzenli olarak kanama ile dökülmesidir. Adet kanaması, genellikle 11 ila 14 yaş aralığında başlar yaklaşık olarak 45-50 yaş aralığına kadar devam eder. Kadından kadına değişmekle beraber yaklaşık 3 ila 7 gün aralığında sürmektedir.

Adet Kanaması (Regl) Nasıl Oluşur? 
Adet dönemi başında endometrium yani rahimde östrojen hormonu etkisiyle kalınlaşma başlar. Adet döngüsünün ortalarına gelindiğinde ovulasyon, yani yumurtlama gerçekleşir. Ovulasyon günü, kadından kadına değişiklik göstermektedir. Bu süre zarfında yumurta eğer döllenmişse gebelik süreci başlar. Fakat herhangi bir döllenme olmamış ise, adet döngüsünün sonuna gelirken, progesteron hormonu azalmaya başlar ve adet kanaması (regl) rahimden dökülmeye ve kan olarak dışarı atılmaya başlamaktadır. Adet kanaması dediğimiz bu düzenli olması gereken periyot böyle oluşmaktadır.

Ağrılı ve Düzensiz Olması Ne Demektir?
Ağrılı adet dönemleri, bir kadının keskin veya ağrıyan ve gelip gidebilen krampla beraber alt karın ağrısına sahip olduğu dönemlerdir. Zaman zaman bu duruma sırt ağrısı da eşlik edebilir. Döneminiz sırasında bazı ağrılar normaldir, ancak şiddetli miktarda ağrı normal karşılanmamaktadır. Ağrılı adet dönemlerine dismenore denilmektedir.

Adet Kanaması (Regl) Nedenleri Nelerdir?
Ağrılı adet dönemleri nedene bağlı olarak iki gruba ayrılır:

Primer dismenore
Sekonder dismenore
Primer Dismenore 
Menstrüel dönemlerin sağlıklı genç kadınlarda ilk başladığı zaman ortaya çıkan adet ağrısıdır. Çoğu durumda, bu ağrı uterus veya diğer pelvik organlarla ilgili spesifik bir problemle ilgili değildir. Rahimde üretilen prostaglandin hormonunun artan aktivitesinin bu durumda rol oynadığı düşünülmektedir.

Sekonder Dismenore 
Normal dönemleri olan kadınlarda daha sonra gelişen adet ağrısıdır. Genellikle rahim veya diğer pelvik organlardaki sorunlarla ilgilidir.

Örneğin;

Endometriozis
Fibroidler
Spiral (RİA)
Pelvik inflamatuar hastalık
Premenstrüel sendrom (PMS)
Cinsel yolla bulaşan enfeksiyon
Stres ve anksiyete
Evde Bakım
Aşağıdaki adımlar size yardımcı olabilir: 

Karnınızın alt kısmına sıcak kompres uygulayın.
Alt karın bölgesine parmak uçlarınızla hafif dairesel masaj yapın.
Sıcak içecekler için.
Hafif ama sık yemek yiyin.
Uzanırken bacaklarınızı kaldırın veya dizleriniz bükülmüş olarak yatın.
Meditasyon veya yoga gibi gevşeme tekniklerini uygulayın.
Anti-inflamatuar ilaçları deneyin. Adet döneminizin başlamasından bir gün önce almaya başlayın ve regl döneminizin ilk birkaç günü düzenli olarak almaya devam edin.
B6 vitamini, kalsiyum ve magnezyum takviyeleri deneyin.
Sıcak duş veya banyo yapın.
Düzenli olarak yürüyün veya egzersiz yapın.
Ne Zaman Doktora Başvurulur?
Eğer şikayetleriniz arasında bunlar varsa hemen doktorunuzu arayın;

Artan veya kötü kokulu vajinal akıntı
Ateş ve pelvik ağrı
Ani veya şiddetli ağrı,
Ayrıca;

Tedaviler 3 ay sonra ağrınızı hafifletmediyse
Ağrınız var ve 3 aydan fazla zaman önce bir RİA (spiral) yerleştirdiyseniz
Pıhtı şeklinde kanamanız oluyorsa
Ağrınız adet kanaması dışındaki zamanlarda ortaya çıkıyor, adet döneminizden 5 gün önce başlıyor veya döneminiz bittikten sonra devam ediyorsa hekiminizle mutlaka görüşün.
Muayenenizde Sizi Neler Bekliyor?
Doktorunuz sizi muayene edecek ve tıbbi geçmişiniz ve belirtileriniz hakkında sorular soracaktır.

Yapılabilecek testler ve prosedürler şunları içerir;

Tam kan sayımı
Cinsel yolla bulaşan enfeksiyonları ekarte eden kültürler
Pelvik ultrason
Tanısal Laparoskopi
Tedavi 
Adet döneminizde yaşadığınız ağrının tedavisi, doktor muayenesi ve yapılacak olan tetkiklerin sonucunda ağrınıza neden olan soruna bağlıdır.