Bebeğini Kucağına Aldığı An Krize Girdi! Yayınlanan bir ay önce açık 11 Haziran 2021 Tarafından Zeynep Ulukut 
Bebeğini Kucağına Aldığı An Krize Girdi!
5 kadından 1’i hamilelik ve lohusalık döneminde psikolojik problemler yaşıyor. Seaneen Molloy da bu kadınlardan sadece biri. Ayrıntılar haberimizde!

Kuzey İrlanda’da yaşayan Seaneen Molloy, bipolar bozukluğa ve anksiyete sahipti. Bu yüzden hamile kaldığı andan itibaren perinatal (hamilelik ve doğum sonrası) psikiyatri ekibiyle birlikte hareket etmeye başladı.

Genç kadının hamileliğinin her aşaması dikkatle planlandı. Molloy, hamile kalmadan önce ruhsal sağlığını korumak için uyku düzenine dikkat ediyor, fazla çalışmaktan çekiniyor ve alkolden uzak duruyordu. Ancak hamilelik döneminde kontrol sağlamakta zorlandı ve olası bir krizi önlemek için farklı ilaçlar kullanmaya başladı.


Hamileliğinde çok büyük bir sorun yaşamayan Seaneen, bebeğini kucağına aldığı anda korkunç derecede hızlı gelişen bir krizin ortasında kendini buldu.
Sezaryen sonrasında annelere verilen kan pıhtılaşmasını önleyici ilacın bir dozunu içmeyi unutan kadının ruh sağlığı 12 saat içinde çöktü. Molloy, ciğerinde bir kan pıhtısı oluşacağını ve öleceğini düşünmeye başladı. Kendisine şöyle diyordu: “Çocuklarımı nasıl bırakacağım? Beni asla görmeyecek bir çocuğu dünyaya nasıl getirebildim?”

Hıçkırıklar ve çığlıklar içinde perinatal ekibi arayan Molloy, nefes almakta zorlandığını söyledi. Eve gelen ekip ilaçların dozunu arttırdı ve kadının yalnız bırakılmasını yasakladı.

Kadının kendi ölüm kaygısının yerini bir süre sonra bebeği Jack’in öleceği korkusu aldı. Bu korku zaman geçtikçe bir saplantıya dönüştü. Molloy, bebeğinin odasından çıkmıyordu ve bütün gece kalp atışlarını dinliyordu. Genç kadın, eşi bebeklerini bir yere götürdüğünde ikisine birden araba çarptığını hayal ediyor ve ağlıyordu.


Molloy’un bir süre sonra krizleri azalmaya başladı ve bebeğinin ölmesi dışında başka şeyler de düşünmeye başladı. Genç kadın sonunda bebeği ile bağ kurmayı başardı.
Molloy, “Tamamen iyileşemedim, Jack’in hayatının ilk iki ayı hakkında anılarım yok gibi ama artık uyumayı başarıyorum.” dedi ve psikolojik sorunlar yaşayan bütün annelerden güçlü olmalarını istedi.

