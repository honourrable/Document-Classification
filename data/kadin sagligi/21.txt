Hamileyken Tekrardan Hamile Kaldı! Yayınlanan 3 ay önce açık 13 Nisan 2021 Tarafından Zeynep Ulukut 
Hamileyken Tekrardan Hamile Kaldı!
İngiliz kadın, 12 haftalık hamileyken tekrardan hamile kaldı. Tıp literatüründe ‘süperfetasyon’ denilen vaka günümüze kadar en fazla 10 kişide görüldü. Ayrıntılara haberimizde.


Uzun süre çocuk sahibi olamayan Rebecca Roberts ve eşi Rhys Weaver’ın Noah adını verdikleri ilk bebekleri henüz anne karnında 12.haftadayken beklenmedik küçük bir sürpriz gerçekleşti. Noah’ın  yanında Rosalie adını verecekleri kız kardeşi belirdi. 39 yaşındaki Rebecca  farklı zamanlarda hamile kalmıştı.


Aldıkları haberle şoka giren Rebecca ve Rhys, ikinci bebeğin anne karnındaki gelişimi konusunda endişelendi. İkinci bebeklerinin diğer bebeklerinden bu kadar gerisinde olmasının doğumda sağlığını etkileyebileceğini düşündüler. Eylül 2020’de sezaryenle doğan her iki bebek de ayrı yeni doğan yoğun bakım ünitelerinde gözetim altında tutuldu. 1 kilo 100 gram doğan Rosalie 95 gün; 2 kilo doğan Noah ise üç hafta yoğun bakımda kaldı. Rebecca sonunda iki bebeğini de sağlıklı bir şekilde kucağına aldı. Rosalie ise hala kardeşi Noah’nın biraz gerisinde. Ancak annesi kızı için “O minik bir savaşçı” diyor ve arayı kapatacağından da emin


Rebecca, “Zaten hamileyken hamile kaldım, bu kesinlikle çılgıncaydı. Çünkü bunun olmaması gerekiyordu. Ama oldu, çok güzel, piyangoyu kazanmak gibi” dedi.


Süperfetasyon Nedir?

Süperfetasyon olarak adlandırılan, bir bebek taşırken tekrardan  hamile kalmak tıpta çok nadir görülür. 2008 yılında yapılan bir çalışmada dünyada 10’dan az kayıtlı vaka bulunmuştur. Süperfetasyon’un nadiren görülmesinin birden çok nedeni vardır. Kadınlar her adet döngüsünde bir kez yumurta üretiyor. Spermle başarılı bir döllenme oluşması sonucu yumurta rahme yerleşir ve daha fazla yumurtlama olmaz.