Covid-19 Doğum Oranını Düşürdü! Yayınlanan 10 gün önce açık 12 Temmuz 2021 Tarafından Zeynep Ulukut 
Covid-19 Doğum Oranını Düşürdü!
Yapılan araştırmalara göre, korona pandemisi sırasında ABD ve Avrupa ülkelerinde doğum sayısı bir önceki seneye göre azaldı. Ayrıntılar haberimizde!

Birleşmiş Milletler Nüfus Fonu (UNFPA) tarafından yürütülen araştırmada 19 Avrupa ülkesi ile ABD'den veriler kullanıldı. Sonuçlara göre Ekim 2020'den bu yana bir önceki yılın aynı aylarına göre doğum sayısı geriledi. Avrupa Birliği'nin 15 ülkesinde bebeklerin sayısı Ekim ayında yüzde 3, Kasım ayında yüzde 5 ve Aralık 2020'de yüzde 8,1 oranında indi.Çalışmanın raporunda "İnsanlarda doğum oranlarının düşmesi 9 aylık hamilelik dönemi nedeniyle kısa sürede görünür hale gelmez ancak pandemi sürdükçe doğum oranlarının düştüğü gittikçe belirginleşiyor" ifadeleri kullanıldı.


UNFPA'nın nüfus uzmanı Rachel Snow sayılarla ilgili "İnsanların çoğu güvencesiz zamanlarda daha az çocuk sahibi olmak istiyor ve asıl sorun (çocuk yapmaya) uygun imkanların olup olmaması" diye konuştu. Snow, İskandinav ülkelerinin genel olarak daha istikrarlı olduğunu ve Portekiz, İspanya ve İtalya'da pandemi öncesinde de doğum oranlarında düşüş kaydedildiğini ifade etti.

Amerika'da yapılan anketler ise çiftlerin hamilelik planlarını bilinçli olarak rafa kaldırdıkları ve daha az seks yaptıklarını ortaya çıkardı. İnternet üzerinde hamilelikle ilgili aramaların sayısında da düşüş görüldü. 