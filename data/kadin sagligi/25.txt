Hızlı Hamile Kalmak İçin 7 Adım Yayınlanan 16 gün önce açık 06 Temmuz 2021 Tarafından Zeynep Ulukut 
Hızlı Hamile Kalmak İçin 7 Adım
En kısa süre içerisinde hamile kalmak mı istiyorsunuz? Bunun en iyi yolu için atacağınız uzman onaylı adımları sizin için derledik!

1. Adım: Doğum Kontrolünü Bırakın!
Amerikalı üreme endokrinolojisi uzmanı Christopher Williams,vücudun hamileliğe hazırlanması ve düzenli bir şekilde yumurtlanmaya başlanması için yaklaşık olarak dokuz ay önce doğum kontrol hapının bırakılmasını öneriyor. Williams, vücudun döngüsünün normale dönmesinin zaman alabileceğini söylüyor.

Unutmayın: Doğum kontrol yöntemlerini bıraktığınızda her an hamile kalmanız mümküm!

2. Adım: Ayın En Verimli Günlerini Kaçırmayın
Hamile kalmak için en doğru zamanın ne olduğunu merak ediyor musunuz? Doktor Williams'a göre hastalarının yaptığı en büyük hata, yumurtlama dönemlerinin ne zaman olduğunu bilmemek. Çoğu doktor doğurganlığın en yüksek olduğu dönemin hesaplanması için 'ovülasyon testi' kullanılmasını öneriyor.

3. Adım: Ovülasyon Döneminizden Önce Seks Yapın
Regli döneminiz biter bitmez haftada birkaç kez seks yapmaya başlayın. 28 günlük bir adet döngüsünde ovülasyon döneminin başladığı zaman yaklaşık 14.gündür.

4. Adım: Hamile Kalmak için Doğru Pozisyonu Seçin
Doktor Williams, seks sonrası sırt üstü yatmanın hamile kalmayı hızlandıracağının koca bir yalan olduğunu söylüyor. Williams, "Seksten sonra sırt üstü yatmak, vajina aşağıya doğru eğildiği için biriken spermin yumurtanıza doğru gitmesinde bir avantaj sağlar. Bacakalarınızı yukarı kaldırmalı mısınız? Muhtemelen bu da uzanmaktan daha fazla yardımcı olmayacaktır" diyor. Williams'ın diğer tavsiyesi ise şöyle:
Yatmadan önce seks yapın. Bazı kaynaklar sabahları sperm sayısının daha yüksek olduğunu belirtsede günün en uygun saati gecedir.

5. Adım: Kayganlaştırıcı Kullanmaktan Kaçının
Bebek sahibi olmak için seks yapıyorsanız, kayganlaştırıcı kullanmayın. Bazı çiftler kayganlaştırıcıların spermin daha hızlı hareket etmesine yardımcı olabileceğini düşünebilir. Ancak kayganlaştırıcının içindeki maddeler vajinanın pH dengesini bozabilir ve sperm hareketliliğini engelleyebilir.

6. Adım: Hamilelik Testi Yapın
Evde gebelik testleri yapın. Hamile olduğunuzu ne kadar erken öğrenirseniz kendinize dikkat etmeye o kadar erken başlarsınız.

7. Adım: Denemekten Vazgeçmeyin
En verim verecek günlerinizi yanlış hesaplamış olabilirsiniz. Araştırmalara göre kadınların yüzde 85'i denemeye başladığı bir yıl içerisinde hamile kalıyor. Bebeğinizin olmayacağından korkmayın. Gelecek ay başlayacak ovülasyon döneminiz için heycanınızı koruyun!