Epilepsi Hastası Kadının Annelik Mücadelesi! Yayınlanan bir ay önce açık 15 Haziran 2021 Tarafından Zeynep Ulukut 
Epilepsi Hastası Kadının Annelik Mücadelesi!
Anne olmak isteyen kadın, hastalığı üzerinden yıllarca zorbalık gördü. Ayrıntılar haberimizde!

Charlotte Callister, 11 yaşındayken ilk nöbetini geçirdi ve epilepsi teşhisi konuldu. Yıllarca bu hastalıkla mücadele eden kadın, cinsel hayatından bilgisayar kullanmasına kadar sayısız soruya maruz kaldı. Hatta bir nöbeti esnasında nişan yüzüğü bile çalındı.

Charlotte, iki kez üniversiteye başladı ancak gördüğü zorbalık ve nöbetlerinin artmasıyla bırakmak zorunda kaldı. 30 yaşındaki kadın, epilepsiye farkındalık kazandırmak için blog yazmaya başladı.

Uzun süren tedavi süreci ve kullandığı ilaçlar yüzünden çocuk sahibi olmakta sorun yaşayan Callister, bloğuna bunu yazdığında sayısız kötü yorumla karşılaştı. Genç kadın yazılanları şu şekilde aktardı: "Nöbetlerim yüzünden ben çocuk sahibi olmamalıydım, kocam beni terk etmeliydi, ölmeliydim, çocuk istismarcısıydım."


Şu anda beş yaşında bir çocuğu olan Charlotte, "Yorumların beni etkilemediğini söyleyemem. Çocuğuma bakarken nöbet geçirdiğim zamanlar oldu. Kocam çalıştığı için annem bebeğime bakmama yardım etti. Kendimi kötü bir anne gibi hissediyorum, oğlum bunu hak etmiyor. Ancak ben sadece hastalığımdan ibaret değilim." diyor.

İnsanların epilepsi hakkında yeterli bilgiye sahip olmadığını söyleyen anne, bu hastalığa farkındalık kazandırmak için mücadelesini sürdüreceğini söylüyor.

Epilepsi Nedir?

Kronik bir hastalık olan epilepsi, halk arasında sara hastalığı olarak da bilinir. Doğum sırasında ya da daha sonra herhangi bir nedenle beyin hasarı yaşayan kişilerde gelişir. Kendini belli etmesi en bilinen şekliyle epilepsi nöbetleri ile gerçekleşir. Epilepsi nöbetleri, ani şekilde ortaya çıkar ve beynin tümüne ya da belirli bir bölümüne yayılır. Nöbet tipleri beynin hangi bölgesinde başladığına göre değişir. Bazı epilepsi nöbetinde bilinç kaybı, kontrolsüz vücut harekeleri olabileceği gibi, bazı nöbetlerde belirtiler silik hissedilir. Çoğu nöbet 30 saniye-2 dakika arasında sürer. Epilepsi hastalığı tanısı koymak için kişinin en az iki kez nöbet geçirmiş olması gerekir. Beyin travmaları, tümörler vb. beyinde hasara neden olacak durumlar bu hastalığa olabilir. Genetik etkenler de hastalıkta rol oynar.