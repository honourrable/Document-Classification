13 Yaşında Menopoza Girdi! Yayınlanan bir ay önce açık 11 Haziran 2021 Tarafından Zeynep Ulukut 
13 Yaşında Menopoza Girdi!
Daha küçük bir çocukken menopoz teşhisi konulan kadın, farkındalık yaratmak için mücadele ediyor. Ayrıntılar haberimizde!

İngiltere’de yaşayan Hayley Cockman’ın adet döngüsü 12 yaşındayken başlamıştı. Hailey, bundan tam bir yıl sonra ansızın sıcak basması, zayıf konsantrasyon ve adet düzensizliği gibi semptomlar yaşamaya başladı.

Ne olduğuna anlam veremeyen anne Julie, küçük kızını doktora götürdü. Hayley’e böylece ‘Erken Menopoz’ teşhisi konulmuştu. Yapılan taramalar sonucu bir yumurtalığa sahip olduğu ve rahminin dar olduğu ortaya çıktı. Öte yandan genetik faktörlerin etkili olduğu düşünülse bile hastalığının nedeni tam olarak bulunamadı.




Menopoza girmekten utanan Hailey, arkadaşları mensturasyon hakkında konuşurken bundan kaçıyordu. Menopoz sebebiyle östrojen kaybeden kadın, kemik ve kalp problemleri de yaşadı. 20’li yaşlarına geldiğinde ise problemini unutmak için diyet ve egzersizi hayatının merkezine koydu. Hatta bazen açlıktan bayılıyordu. O dönem çok kilo kaybeden Hailey şöyle diyor: “Eğer çok iyi görünürsem, insanların sadece bununla ilgileneceğini düşündüm.”
 

Bu şekilde gençliğini geçiren Hailey’in üzüntüsü arkadaşlarının çocuk sahibi olmasıyla başladı. Hayley, “Birisi bana her hamile olduğunu söylediğinde tekme yemiş gibi hissettim. Arkadaşlarım adına mutlu olmak istiyordum. Ancak kıskançlığıma da engel olamıyordum. ‘Bu neden benim başıma geldi? Bu adil değil!’ diye düşünüyordum.” diye konuşuyor.


2013 yılında Gavin ile evlenen Hayley, defalarca tüp bebek yapmaya çalıştı. 40 yaşındaki kadın tekrar tüp bebek tedavisi görüp bu işe yaramazsa başarısızlık gibi hissedeceğini söylüyor. Öte yandan eşiyle birlikte evlat edinme fikrine sıcak bakıyorlar. Gerek televizyon programlarında konuşarak gerek sosyal medya üzerinden farkındalık yaratmaya çalışan kadın, “Artık kendimden utanmıyorum” diyor.


Erken Menopoz Nedir?
 

Farklı ülkelerde değişiklik göstermekle birlikte, bir kadının adet döngüsünün 40-45 yaşlarından önce sona ermesi erken menopoz olarak tanımlanıyor. Kadınların %1’i erken menopoza girmektedir. Menopoz için önemli risk faktörleri bulunmaktadır. Bunlardan en önemlisi ailesel yani genetik faktördür. Bunun dışında doğum sayısı, zayıflık derecesi, yüksek rakımda yaşamak ve sigara gibi risk faktörleri de bulunmaktadır.