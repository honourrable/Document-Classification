Anne Rahminde Hava Kirliliğine Maruz Kalmanın Yarattığı Tehlike Yayınlanan 2 ay önce açık 24 Mayıs 2021 Tarafından Alara Büşra Ergen 
Anne Rahminde Hava Kirliliğine Maruz Kalmanın Yarattığı Tehlike
Araştırmalar, hamilelik sırasında hava kirliliği parçacıklara maruz kalmanın zararını ortaya koydu. Ayrıntılar haberimizde!

American Journal of Respiratory and Critical Care Medicine'de yayımlanan çalışmaya göre, hava kirliliği oluşturan ultra ince parçacıklara maruz kalan hamile kadınların çocuklarında astım görülme olasılığı daha yüksek.

ABD Hastalık Denetim ve Önleme Merkezleri’ne göre, Birleşik Devletler’deki çocukların yüzde 7’sinde astım görülüyor. Boyutları nedeniyle ismini alan hava kirliliği, dünyanın pek çok ülkesinde izlenmiyor. Ancak bu annelerin dünyaya getirdiği çocukların hemen hemen yüzde 18’inde, okul öncesi yıllarda astım geliştiği ortaya çıktı.


Daha büyük boyutlu parçacık kirleticiler ve nitrojen dioksit gibi gaz kirleticilerin yer aldığı diğer tip maddeler, sağlık üzerinde meydana getirebilecekleri muhtemel etkilerin azaltılması amacıyla rutin biçimde izlenip düzenleniyor.

Ortalama bir insan saçının genişliğinden daha küçük olan bu ultra ince parçacık kirliliği, akciğerlerin derinliklerine kadar ulaşıp kan dolaşımına geçerek sağlık açısından çeşitli sonuçlar doğurabiliyor. Bu sebeple araştırmacılar, söz konusu maddelerin olumsuz etkilerinin gerçekte çok daha fazla olabileceğini söylüyor.